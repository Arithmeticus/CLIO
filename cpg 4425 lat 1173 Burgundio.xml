<?xml version="1.0" encoding="UTF-8"?>
<?xml-model href="../../TAN-1-dev/schemas/TAN-T.rnc" type="application/relax-ng-compact-syntax"?>
<?xml-model href="../../TAN-1-dev/schemas/TAN-T.sch" type="application/xml" schematypens="http://purl.oclc.org/dsdl/schematron"?>
<!--<?xml-model href="http://textalign.net/release/TAN-1-dev/schemas/TAN-T.rnc" type="application/relax-ng-compact-syntax"?>
<?xml-model href="http://textalign.net/release/TAN-1-dev/schemas/TAN-T.sch" type="application/xml" schematypens="http://purl.oclc.org/dsdl/schematron"?>-->
<TAN-T xmlns="tag:textalign.net,2015:ns"
       TAN-version="1 dev"
       id="tag:chrisnighman.com,2017:cpg-4425-lat-1173">
   <head>
      <name>Explanatio in sanctum Iohannem</name>
      <rights-excluding-sources which="by-sa_4.0" rights-holder="cn"/>
      <key>
         <IRI>tag:chrisnighman.com,2017:tan-key:clio</IRI>
         <name>Vocabulary associated with the Chrysostomus Latinus in Iohannem Online (CLIO)
            Project</name>
         <location when-accessed="2017-03-30T13:38:06.306-04:00"
                   href="TAN-key/CLIO.TAN-key.xml"/>
      </key>
      <source>
         <IRI>tag:chrisnighman.com,2017:ms:paris-bnf-lat-15284</IRI>
         <name>Paris, Biblioth√®que nationale de France, Lat. 15284</name>
      </source>
      <see-also>
         <relationship which="auxiliary"/>
         <IRI>tag:chrisnighman.com,2017:auxiliary:explanatio-transcriptions</IRI>
         <name>Transcriptions of Burgundio translations of John Chrysostom's Homilies on John</name>
         <location href="../../Final%20versions%20of%20homily%20transcriptions/Explanatio01_CN%20done.docx"
                   when-accessed="2017-02-27-05:00"/>
         <location href="../../Final%20versions%20of%20homily%20transcriptions/Explanatio02_CN%20done.docx"
                   when-accessed="2017-02-27-05:00"/>
         <location href="../../Final%20versions%20of%20homily%20transcriptions/Explanatio03_CN%20done.docx"
                   when-accessed="2017-05-06-05:00"/>
         <location href="../../Final%20versions%20of%20homily%20transcriptions/Explanatio04_CN%20done.docx"
                   when-accessed="2017-05-06-05:00"/>
         <location href="../../Final%20versions%20of%20homily%20transcriptions/Explanatio05_CN%20done.docx"
                   when-accessed="2017-05-06-05:00"/>
         <location href="../../Final%20versions%20of%20homily%20transcriptions/Explanatio06_CN%20done.docx"
                   when-accessed="2017-05-06-05:00"/>
         <location href="../../Final%20versions%20of%20homily%20transcriptions/Explanatio07_CN%20done.docx"
                   when-accessed="2017-05-06-05:00"/>
      </see-also>
      <declarations>
         <work which="John Chrysostom's 88 homilies on the Gospel of John"/>
         <div-type xml:id="hom" which="homily"/>
         <div-type xml:id="sec" which="section"/>
         <div-type xml:id="sub" which="subsection"/>
         <div-type xml:id="rubric" which="rubric"/>
         <div-type xml:id="title" which="title"/>
         <filter>
            <normalization which="uppercase V lowercase u"/>
            <normalization which="i not j in words"/>
            <normalization which="numerals end in j not i"/>
            <normalization which="numbers to numerals"/>
         </filter>
      </declarations>
      <agent xml:id="cn" roles="editor creator" which="Chris Nighman"/>
      <agent xml:id="jk" roles="editor" which="Joel Kalvesmaki"/>
      <agent xml:id="xslt1" roles="stylesheet1">
         <IRI>tag:kalvesmaki.com,2014:stylesheet:clio:populate-tan-class-1-body-from-docx</IRI>
         <name>Stylesheet to populate a TAN-A-div file from collections.</name>
         <desc>Stylesheet at: pre-TAN/CLIO%20Word%20docx%20to%20TAN-T.xsl</desc>
      </agent>
      <role xml:id="creator" which="creator"/>
      <role xml:id="editor" which="editor"/>
      <role xml:id="stylesheet1" which="stylesheet"/>
      <change when="2017-02-27-05:00" who="jk">Began file</change>
      <change who="xslt1" when="2017-03-30T18:05:33.318-04:00">&lt;body&gt; repopulated with contents
         of the docx file found at pre-TAN/Explanatio01_CN%20done.docx.</change>
      <change who="xslt1" when="2017-05-07T09:11:54.292-04:00">&lt;body&gt; repopulated with contents
         of the docx file found at ../../Final%20versions%20of%20homily%20transcriptions/Explanatio03_CN%20done.docx.</change>
      <change who="xslt1" when="2017-05-28T12:39:22.932-04:00">&lt;body&gt; repopulated with contents
         of the docx file found at ../../Final%20versions%20of%20homily%20transcriptions/Explanatio04_CN%20done.docx.</change>
   </head>
   <body xml:lang="lat"> 
      <div type="hom" n="1">
         <div n="title" type="title">Explanatio</div>
         <div n="title 1" type="title">Omelia prima</div>
         <div type="sec" n="1">
            <div type="sub" n="1">Qui agonum que foris sunt inspectores existunt, cum aliquem nobilem et coronabilem athletam. Vndecumque uenientem didicerint, concurrunt uniuersi ut audiant eius luctamina et artem et fortitudinem omnem, et uidebis undique totum theatrum infinitorum hominum applaudens illic, et omnes tam corporis quam et mentis simul extendentes oculos ut nichil eos eorum que fiunt effugiat.</div>
            <div type="sub" n="2">Sed et musicus siquis mirabilis aduentauerit, rursus similiter idem utique ipsi implent theatrum et omnes relinquentes que sunt in manibus necessaria multociens existencia et festinatione egentia cum ascenderint sedent cum multo studio cantica et percussiones audientes, et utrorumque scrutantes consonantiam, et hec quidem uulgus facit.</div>
            <div type="sub" n="3">Qui uero rethoricorum periti sunt sermonum et ipsi rursus in sophistis hoc ipsum agunt. Sunt enim et hiis theatra et auditores et plausus et sonitus et scrutatio eorum que dicuntur diligentissima.</div>
            <div type="sub" n="4">Si uero rethorum et chitharedarum athletharum uirorum quidem inspectores illorum uero simul consideratores et auditores cum tanto sedent desiderio, quantum nobis studium et desiderium utique eritis digni tribuere? Non cithareda aliquo neque sophista nunc magonem consistente, sed uiro de celo loquente et boante et tonitruo clariorem emittente uocem? Omnem enim orbem terrarum continuit, et assumpsit et repleuit boatu. Non in alte clangendo, sed in mouendo cum diuina gracia linguam,</div>
            <div type="sub" n="5">et quod utique est mirabile quoniam ita magnus existens, hinc boatus non est asper quidem et indelectabilis, sed omni musica armonia uoluptuosior et desiderabilior et lenire pre omnibus electus, et cum hiis omnibus sanctissimus est, et horribilissimus et tantis plenus est ineffabilibus, et talia ferens est bona que eos qui cum diligentia et desiderio suscipiunt et custodiunt, non est de reliquo homines esse, neque in terra manere, sed supra omnia mundilia stare et ad angelicam translatos requiem sicut celum, ita terram habitare.</div>
            <div type="sub" n="6">Qui enim totrui est filius qui dilectus Christi, qui columpna earum que secundum orbem terrarum sunt ecclesiarum, qui claues habet celi, qui calicem Christi bibit et baptismo eius baptizatus est, qui recubuit supra pectus Domini cum propalatione multa, hic ad nos intrat nunc, non satyram confingens, neque lauris occultans capud. Non enim talia dicit. Neque in pulpito ascendens, neque saltatricem pede percutiens, neque ueste ornatus aurea, sed intrat stolam habens inenarrabilem habentem pulchritudinem.</div>
            <div type="sub" n="7">Christum enim indutus nobis apparet pedibus calceatus speciosis in preparatione euangelii pacis, cingulum non circa pectus habens, sed circa lumbos ex pelle purpurea neque desuper opertum aureo, sed ex ueritate contextum, et compositum ipsa, hic nobis apparet nunc, non ypocrisim habens. Neque enim ypocrisis aliqua est apud ipsum, neque fictio et fabula, sed nudo capite nudam annuntiat ueritatem.</div>
            <div type="sub" n="8">Non alius quidem existens, alia uero de se ipso audientibus suadens scemate, id est figura, aspectu, uoce, pre organis ad enuntiationem indigens, puta cythara, uel lira, uel aliquo talium alio, sed omnia ligna operatur. Omni quidem cytharista, omni uero musica, delectabiliorem et utiliorem emittens uocem.</div>
            <div type="sub" n="9">Est autem ei scema quidem celum uniuersum, theatrum uero, orbis terrarum. Inspectores uero et auditores, omnes angeli et hominum quicumque angeli contingunt esse uel et fieri concupiscunt. Hii enim soli hanc certissime audire possunt utique armoniam et in operibus ipsam ostendere, auditores se ipsos constituentes, quales esse oportet.</div>
            <div type="sub" n="10">Quia alii demum omnes sicut pueri parui audiunt quidem, nesciunt autem que audiunt, sed circa placentas reptant, et iocos pueriles. Ita utique et hii ridentes, uoluptuantes diuitiis et potentatu et uentri uiuentes, audiunt quidem quandoque ea que dicuntur, magnum autem nichil, neque altum in operibus ostendunt, eo quod semel lateribus et luto se ipsos affixerunt</div>
            <div type="sub" n="11">huic apostolo, superiores astiterunt uirtutes, attonite pulchritudine animi eius et intelligentia et speciositate uirtutis, per quam et ipsum attraxit Christum, et spiritualem assumpsit graciam. Quemadmodum enim liram quandam bene compositam et lapidibus conglutinatam, aureum habentem plectrum, ita suam preparans animam, dedit per eam magnum quid et excelsum resonare Spiritu Sancto.</div>
         </div>
         <div type="sec" n="2">
            <div type="sub" n="1">Igitur ita audiamus ut non existentem piscatoris neque filii Zebedei, sed eius qui profunda Dei nouit Spiritus Sancti dico hanc percutientis liram. Nichil enim uobis humanum dicit, sed omnia spiritualia abyssis Spiritus Sancti, ab occultis illis thesauris, et que neque angeli antequam benedixisset nouerant.</div>
            <div type="sub" n="2">Nobiscum enim et hii per Iohannis uocem et per nos didicerunt. Et quoniam nobiscum et hoc ostendit beatus Paulus dicens ut nota sit nunc principatibus et potestatibus per ecclesiam multipliciter uana sapiencia Dei.</div>
            <div type="sub" n="3">Si igitur et principatus et potestates et cherubin et seraphin per ecclesiam didicerunt hec, manifestum est quoniam et ipsi cum multa alacritate circa hanc occurrerunt auditionem. Et enim et tu hoc honorati sumus non modicum quod angeli nobiscum didicerunt que ignorabant. Hoc autem quod dixi quod et per nos mundum interim inquio per quos et per quales existentes et hec angeli didicerunt.</div>
            <div type="sub" n="4">Ergo multum quidem et nos tribuamus silentium cum bono ornatu non hodie solum neque secundum diem in qua hec audimus, sed et per omnem uitam quia et semper audire eum bonum est.</div>
            <div type="sub" n="5">Si enim ea que in regiis fiunt cupimus scire, puta quid dixit quid fecit, quid dixit quid consulatur de hiis que reguntur rex, quamuis multociens nichil ad nos sunt, multomagis que Deus dixit concupiscibile est audire, et maxime cum omnia nobis competant, hec autem omnia cum certitudine hic nobis dicit, amicus eius qui regnat existens magis autem et ipsum habens in se ipso loquentem et ab ipso omnia audiens que a patre ille. Vos enim dixi amicos ait quoniam omnia que audiui a patre meo nota feci uobis.</div>
            <div type="sub" n="6">Quemadmodum igitur si quoniam desuper auertice celi descendentem repente uideremus et promittentem ea que illic sunt cum certitudi dicere omnes utique curreremus. Ita et nunc disponamur.</div>
            <div type="sub" n="7">Illinc enim nobis uir hic loquitur. Non enim est de mundo hoc sicut ait et ipse Christus. Vos non estis de mundo hoc. Et peraclitum habet in se loquentem, qui ubique presens est. Qui ita presens est qui ita diligenter nouit que sunt Dei, ut que sui ipsius nouit hominum anima, qui spiritus sanctitatis, qui spiritus rectus, qui principalis, qui manuducit ad celos, qui facit oculos alios, qui preparat futura ut presentia uidere, qui et cum carne ea que sunt in celis cernere tribuit.</div>
            <div type="sub" n="8">Multum igitur silentium per omnem ei tribuamus uitam nullus piger, nullus sompnolentus, nullus sordidus intrans hic maneat sed transponamus nosmetipsos ad celum. Illinc enim hic loquitur hiis qui illic conuersantur. Et si manserimus in terra nichil lucrabimur hic magnum. Nichil enim ad eos qui uolunt eripi a porcina hac uita sunt ea que Iohannis, quemadmodum neque ad illum, que hic sunt.</div>
         </div>
         <div n="rubric" type="rubric">Morale primum, quoniam oportet omnem deponere sollicitudinem mundanam eos qui audire debent diuinos sermones, maxime uero abstinere a theatris.</div>
         <div type="sec" n="2">
            <div type="sub" n="9">Igitur tonitruum quidem attonitas facit nostras animas, marticulatum habens sonum, huius autem uox non solum nullum turbat fidelium, sed et reducit a turbatione et tumultu. Attonitos autem facit demones solum et eos qui illis seruiunt.</div>
            <div type="sub" n="10">Vt igitur uideamus qualiter eos attonitos facit, multum tribuamus silentium, et quod deforis est, et quod secundum mentem. Et hoc maxime. Que enim utilitas ore quiescente cum anima turbetur et multam habeat fluctuationem? Illam ergo quero quietem que est a mente que ab anima, quia et auditu hoc indigeo.</div>
            <div type="sub" n="11">Nulla igitur molestet pecuniarum concupiscentia, neque glorie amor, neque furoris tyrannis, neque aliarum passionum reliqua turba. Non enim est non purgatum auditum uidere eorum que dicuntur altitudinem, ut uidere oportet, neque cognoscere ut oportet misteriorum horum horribilitatem et ineffabilitatem et aliam uniuersam uirtutem que est in hiis diuinis responsis.</div>
            <div type="sub" n="12">Si enim melodiam symphonie, et cytharediam nequaquam quis benediscet non undique coextendens intellectum qualiter misticarum uocum sedens auditor audire poterit desidiosa anima.</div>
         </div>
         <div type="sec" n="3">
            <div type="sub" n="1">Propterea et Christus ammonebat dicens: Nolite sancta dare canibus, neque proicite margaritas ante porcos. Margaritas autem hec uerba uocauit. Et equidem multo hiis preciosiora existencia, quia hac materia non est nobis alia preciosior.</div>
            <div type="sub" n="2">Propterea et delectationem horum melli multociens comparare assueuit. Non quia tanta eius mensura est solum, sed quia isto nichil est aliud delectabilius apud nos.</div>
            <div type="sub" n="3">Quia quoniam demum et naturam lapidum preciosorum et omnis mellis delectationem secundum multam uincit superhabundantiam hanc ostendentem. Audi prophetam dicentem de hiis et superhabundantiam. Desiderabilia enim ait super aurum et lapidem multum, et dulciora super mel et fauum. Sed hiis qui sani sunt ideo intulit hoc ostendens. Et enim seruus tuus custodit ea.</div>
            <div type="sub" n="4">Et alibi rursus dicens ea dulcia, adiunxit faucibus meis. Quam enim ait sunt faucibus meis eloquia tua, et superhabundantiam rursus ostendens eorum, super mel induxit ori meo, quia ualde sanus erat. Non igitur neque nos egrotantes adueniamus hiis sed curantes animam, ita suscipiamus has dapes.</div>
            <div type="sub" n="5">Propter hoc enim tot predicens nundum deueni ad series has, ut unusquisque omnem deponens infirmitatis modum sicut in ipsum intrans celum, ita intret purus ab ira et sollicitudine et agonia mundana, et ab aliis erutus sit passionibus. Non enim est aliter lucrari, quid magnum hic, non prius expurgantem animam.</div>
            <div type="sub" n="6">Et ne dicat michi aliquis, quoniam breue est tempus quod medium hinc secessionis et future huc reuersionis. Licet enim non in quinque quibus huc reuertemur solum diebus, sed et in uno momento transponere uitam uniuersam. Quid enim dic michi latrone et homicida deterius? Nonne ultima hec species malicie est?</div>
            <div type="sub" n="7">Sed tamen ad summum uirtutis confestim peruenit et ipsum iuit paradysum. Non diebus indigens, non dimidia die, sed breui momento. Quare licet repente transponi, et fieri aureum pro luteo? Quia enim non natura uirtus et malicia est, facilis est transpositio, ab omni necessitate eruta.</div>
            <div type="sub" n="8">Si uolueritis et audieritis me ait, bona terre comeditis. Videt quoniam uoluntate indiget sola, uoluntate non communi hac solum que est multorum sed studiosa, quia omnes noui in celum uelle euolare nunc, sed per opera oportet uoluntatem ostendere.</div>
            <div type="sub" n="9">Etenim negociator uult ditari, sed non usque ad mentem uoluntatem sistit, sed nauem construit et congregat nautas et regat gubernatorem et in omnibus aliis preparat nauim pecuniam feneratur, et transit pelagus et ad dexteram uadit terram et pericula sustinet multa, et omnia alia que sciunt qui mare nauigant. Ita et nos oportet uoluntatem ostendere.</div>
            <div type="sub" n="10">Nauigamus enim et nos, nauigationem non eam que a terra in terram, sed eam que a terra in celum. Construamus igitur mentem nostram ad aptam gubernationem que sursum fert, et nautas ei obedientes, et nauim solidam, ut neque circumstancia neque tristicia submergatur mundiali, neque elationis eleuetur spiritu, sed bene precincta sit et leuis,</div>
            <div type="sub" n="11">si sic quidem nauim, sic uero gubernatorem et nautas preparabimus, cum aptitudine uentorum nauigabimus, et filium Dei qui uerus est gubernator attrahemus ad nos ipsos, qui non dimittet submergi nauim nobis sed et si infunti flauerint uenti, et uentos increpabit et mare et pro fluctuatione multam tribuet tranquillitatem.</div>
         </div>
         <div type="sec" n="4">
            <div type="sub" n="1">Construentes igitur nos ipsos ita, superuenienti coadunamini colloquio. Si demum studiosissimum nobis quid utilium audire et deponere ea que dicuntur in animo, nullus uia sit, nullus petra, nullus spinis plenus,</div>
            <div type="sub" n="2">faciamus nobis ipsis nouellas plantationes. Ita enim et nos cum desiderio semina submittemus, si uiderimus terram mundam. Si enim petrosam et asperam, ignoscite nobis uolentibus inaniter laborare. Si enim semina relinquentes incipiemus spinas abscindere, rursus uane laborauimus. Vltime enim insipientie est, seminas submittere in inlaboratam terram.</div>
            <div type="sub" n="3">Eum qui hac pocietur auditione, non oportet demoniaca participare mensa. Que enim communio iusticie et iniquitatis?</div>
            <div type="sub" n="4">Stetisti audiens Iohannem et per eum ea que sunt spiritus discens, et post hec recedis meretrices auditurus mulieres turpia loquentes, turpiora confingentes et molles mulieres, et percussas et percussientes se inuicem? Et quomodo poteris bene purgari tanto uolutus gurgite?</div>
            <div type="sub" n="5">Quid enim oportet sigillatim omnem que illic est enarrare deformitatem? Omnia enim illic sunt risus, omnia uerecundia, omnia opprobrium et conuitia et iniurie, omnia dissolutio, omnia iactura.</div>
            <div type="sub" n="6">Ecce predico et annuntio omnibus uobis. Nullus eorum qui hac potiuntur mensa corrumpat suam, uenenosis illis aspectibus. Pompa omnia sunt que illic dicuntur, et que aguntur Sathanica.</div>
            <div type="sub" n="7">Noscitis autem qui edocti estis quales nobis composuistis conuentiones. Magis autem quales composuistis Christo, quando nos ipse edocuit, quid ad eum dixistis, quid de pompa Sathanica cum eo disputastis. Qualiter Sathane et angelis eius et huic tunc abrenuntiastis et promisistis, non respicere illuc.</div>
            <div type="sub" n="8">Timor igitur non modicus ne cura tales promissiones indeuotus quis effectus indignum se ipsum constituat misteriis hiis. Non uides qualiter in regalibus atriis, non qui offenderunt, sed qui ornati sunt uocantur participaturi consilio illo et in amicis statuuntur regalibus,</div>
            <div type="sub" n="9">legatus nobis uenit de celo ab ipso missus Deo de quibusdam necessariis disputaturus. Deinde nos dimittentes audire quid uult, et quid legationis nuntiat uobis, sedetis mimos audientes, et quot non digna hec fulminibus et fulguribus?</div>
            <div type="sub" n="10">Sicut enim mensa non oportet participare demoniorum, ita neque auditione demoniorum, neque cum sordida ueste ad preclaram mensam uenire que tot plena est bonis et quam ipse preparauit Deus. Tanta enim eius est uirtus, ut et ad celum ipsum repente nos eleuet, solum si sobria mente attendamus.</div>
            <div type="sub" n="11">Non enim est eum qui continue diuinis presonatur sermonibus, in presenti manere humilitate. Sed necesse leuari confestim, et ad ipsam euolare superiorem regionem, et infinitis potiri bonorum thesauris que fiat omnes nos promereri gracia et clementia Domini nostri Ihesu Christi per quem et cum quo Patri est gloria simul cum Sancto Spiritu nunc et semper et in secula seculorum. Amen.</div>
         </div>
      </div>
      <div type="hom" n="2">
         <div n="title" type="title">Explanatio</div>
         <div n="title 2" type="title">Omelia II</div>
         <div type="sec" n="1">
            <div type="sub" n="1">In principio erat uerbum. Siquidem Iohannes loqui nobis deberet, et sua nobis dicere necessarium esset, et genus eius et patriam et educationem edocere. Quia uero non hic sed deus per ipsum ad hominum loquitur naturam, superfluum michi uidetur, et superuacuum hoc inquirere. Magis autem neque ita superfluum est, sed et ualde necessarium.</div>
            <div type="sub" n="2">Quando enim didiceris quis fuit et unde et ex quibus et qualis. Deinde audieris eius uocem et philosophiam omnem tunc bene scies, quoniam non illius sunt hec, sed diuine uirtutis mouentis eius animam. Cuiatis enim fuit patrie? Patrie quidem nullius. Castelli uero uilis et regionis deterioris et nullum ferentis bonum.</div>
            <div type="sub" n="3">Galilee enim detrahunt quidem scribe dicentes: Interroga et uide quoniam ex Galilea non surrexit propheta. Detrahit autem et qui uere Israelita est dicens: Ex Nazareth potest aliquid boni esse? Et huius existens terre? Neque insignis uille alicuius fuit, sed neque ex nuncupatione hic inde fuit. Patris uero piscatoris inopis; ita egeni ut et filios ad eandem duceret operam.</div>
            <div type="sub" n="4">Nostis autem uniuersi quoniam nullus artifex eliget facere filium sue artis heredem, nisi uehementer coartet inopia, et maxime cum uilis ars fuerit. Piscatoribus autem nichil pauperius neque uilius, sed neque indisciplinabilius. Fiet utique. Verumptamen et in hiis ipsis, hii quidem maiores, alii uero minores sunt.</div>
            <div type="sub" n="5">Sed apostolus noster hic, minorem et ordinem tenebat. Non enim amari uenabatur, sed in paruo quodam stagno conuersabatur. Et circa hoc eum uertentem cum patre et iacobo fratre suo, et scissa suentem retia, quod et ipsum ultime inopie erat; ita uocauit Christus, discipline uero eius que foris quidem et ex hiis discere quoniam non in aliquo participatio ei erat. Sed aliter et Lucas testatur, scribens quoniam non solum ydiota, sed et illitteratus fuit decenter.</div>
            <div type="sub" n="6">Qui enim ita inops et neque ad forum se et immitebat; neque dignis fide loquebatur uiris, sed piscationi affixus erat; si quando uero et cum aliquo conueniebat, cum cauponibus et piscium coquis conuersabantur, quo feris et irrationabilibus debebat melius dispositus esse. Qualiter autem non ipsorum imitari piscium silentium?</div>
            <div type="sub" n="7">Hic igitur qui piscator qui circa stagna uertebatur, et retia et pisces, qui a bethaida galilee, qui patris piscatoris inopis, et inopia ultima, qui ydiota simplicitate et hac ultima, qui litteras neque antea neque postea didicit, postquam uenit ad Christum, uideamus quid loquitur, et de quibus nobis enarrat.</div>
            <div type="sub" n="8">Non de hiis que in agris degregatim euntibus piscibus de hiis que in fluminibus. Hec enim fortassis a piscatore auditurum esse se expectat quis. Sed ne timeatis. Nam horum quidem nichil audiemus. Ea uero que sunt in celis, et que nullus nunquam didicit ante hunc, audiemus.</div>
            <div type="sub" n="9">Ita enim nobis excelsa dogmata, et conuersationem optimam et philosophiam uenit portans, et qualem decet eum qui ab ipsis loquitur sancti spiritus thesauris. Hec igitur piscatoris? Dic michi. Rectoris uero uniuersaliter? Sophiste uero et philosophi? Hominis uero eius qui ea que foris est eruditus est sapiencia? Nequaquam.</div>
            <div type="sub" n="10">Non enim simpliciter humane est anime de incorruptibili et beata illa natura illa natura dei talia philosophari, de hiis que post ipsam sunt uirtutibus, de immortalitate et uita infinita, de natura corporum mortalium, postea futurorum, de supplicio , de futuro iudicio, de actis noxiis que in uerbis, que in operibus, que in cogitatione et mente, et quid quidem est homo scire, quid autem est mundus, et quid quidem est uere homo, quid autem est qui putatur quidem esse non autem est. Quid est malitia, et quid uirtus.</div>
         </div>
         <div type="sec" n="2">
            <div type="sub" n="1">Horum enim quedam quesierunt quidam? qui circa Platonem et Pythagoriam. Aliorum enim neque recordandum est philosophorum. Ita hinc cum superhabundantia derisibiles effecti sunt uniuersi.</div>
            <div type="sub" n="2">Qui denique amplius aliis in admiratione deuenerunt apud eos, et crediti sunt esse uertices doctrine illius, hii maxime aliorum sunt qui et gracia rei publice quidem et leges quasdam componentes scripserunt. Sed tantum in omnibus turpius pueris derisi sunt. Mulieres enim communes omnibus fatientes, et uitam ipsam euertentes, et honestatem componentes nuptiarum, et alia talia derisibilia promulgantes, ita uitam suam omnem consumpserunt.</div>
            <div type="sub" n="3">Propter dogmata uero que sunt de anima, neque superhabundantiam aliquam dereliquerunt, confusionis dereliquo. Muscas et conopes et arbores hominum dicentes fieri animas, et domini ipsum animam esse dicentes, et alia quedam talia deformantes, et non hoc solum eorum est accusatione dignum, sed et quamplurimus suorum sermonum eurippus est. Sicut enim in eurippo huc et illuc circumdelati, ita nunquam in eisdem steterunt, quasi a formidolosis et fallacibus excogitationibus omnia loquentes,</div>
            <div type="sub" n="4">sed non piscator hic ita, sed omnia cum infallatia loquitur, et sicut in petra stans, nusquam circumuertitur ut a spiritu sancto resonatus. In ipsis enim inpenetrabilibus fieri dignus effectus et omnium dominatore in se ipso loquentem, nichil humanum passus est.</div>
            <div type="sub" n="5">Illi uero sicut in regiis neque per sompnium ascendere digni effecti sunt. Extra uero in foro cum aliis conuersantur et ita et hii a propria mente connitientes de inuisibilibus multo errauerunt errore, de ineffabilibus disputare uolentes. Et quemadmodum ceci et ebrii in ipso errore se inuicem consciderunt. Non solum sibi inuicem uero sed et sibi ipsis multociens et de eisdem semper transpositi.</div>
            <div type="sub" n="6">Illiteratus uero hic qui ydiota qui Abechaida qui Zebedei filius, et si enim infinite derideant gentiles horum nominum rusticitatem, nichilominus ea cum ampliori dicam propalatione. Quantumcumque enim utique genus barbarum apparuerit et a greca remotum fuerit disciplina, tantum clariora nostra apparebunt.</div>
            <div type="sub" n="7">Quando igitur barbarus hic et indisciplinatus talia loquitur que nullus eorum qui in terra sunt hominum nouit umquam, et non loquitur solum, sed et persuadet quamuis si hoc solum esset magnum miraculum esset. Nunc autem cum hiis et aliud uerto maius tribuit, argumentum quod a deo inspirata sunt ei ea que dicuntur, hec scilicet quod eis qui audiunt suadet, omnibus per omne tempus. Quis non admirabitur habitantem in eo uirtutem?</div>
            <div type="sub" n="8">Etenim hoc quod dixi maximum est argumentum quod nichil ex se in legis lationem deducit. Hic igitur barbarus euangelii quidem scriptura orbem terrarum apprehendit uniuersum. Corpore uero mediam detinuit asyam, ubi antiquitiis philosophabantur omnes,</div>
            <div type="sub" n="9">et illic demonibus est terribilis in medio inimicorum preclarus existens, et tenebras eorum extinguens et metropolim demonum dissoluens, anima uero ad regionem ascendit illam illam, que competens est ei qui talia operatus est. Sed que ethnicorum sunt, omnia extincta sunt et euanuerunt. Que uero sunt huius, cotidie clariora fiunt.</div>
            <div type="sub" n="10">Ex quo enim et hic et reliqui piscatores fuere ex tunc que Pythagore quidem erant in silentium deuenerunt, et que Platonis extimata prius ualere, et neque ex nomine eos nouerunt multi. Quamuis et Plato cum tyrannis habuit conuersationem ab eis ut dicunt uocatus, et in siciliam nauigauit, et multos habuit amicos.</div>
            <div type="sub" n="11">Pithagoras uero maximam hellada susceperat graciam, et deceptionis ostendit species infinitas. Bobus enim loqui, etenim et hoc aiunt, eum fecisse, et hoc nichil aliud quam deceptio erat, et manifestum est maxime inde. Qui enim irrationabilibus ita loquebatur hominum nullum proficium generi fecit, sed et maxime obfuit.</div>
            <div type="sub" n="12">Et nimirum aptior ad philosophie sermones hominum natura, sed tantum ille aquilis quidem et bobus loquebatur sicut aiunt decipiens. Neque enim irrationalem rationalem fecit naturam. Non enim possible est istud, sed machinationibus insensatos decipiebat.</div>
            <div type="sub" n="13">Et homines dimittens docere quid utilium, docuit quoniam equale erat fabas comedere et eorum qui genuerunt capita et discipulis suasit, quoniam utique magistri anima, quandoque quidem rubus fiebat quando uero puella, quandoque uero piscis. Non decenter omnia illa extincta sunt et euanuerunt omnino? Decenter et secundum rationem euanuerunt.</div>
            <div type="sub" n="14">Sed non omnia que sunt ydiote eius illiterati, ita euanuerunt. Sed et Syrri et Egyptii et Iudei et Perse et Ethiopes, et infinite alie gentes in suam transmutantes linguam ea que ab isto introducta sunt dogmata didicerunt homines barbari philosophari.</div>
         </div>
         <div type="sec" n="3">
            <div type="sub" n="1">Non ergo inaniter dicebam, quoniam theatrum factum est ei omnis orbis terrarum. Non enim utique homines qui eiusdem sunt tribus relinquens, circa irrationalium uane laborabat naturas quod superflue philosophie et ultime dementie erat. Sed cum aliis passionibus et ab hac purgans homines passione, uno solo studuit. Vt orbis discat quid utilium et quid eorum que possunt eum transferre ad celum.</div>
            <div type="sub" n="2">Propterea neque caligine aliqua et tenebrositate, occultauit suam doctrinam. Sicut faciebant illi eis qui intus recondita erant malis, eam que in dicendo est in certitudinem uelud quoddam uelum preponentes. Sed ea que huius dogmata ipsorum solarium radiorum sunt manifestissima. Ideoque ad omnes qui secundum orbem terrarum sunt homines expansa sunt.</div>
            <div type="sub" n="3">Non enim quinque annis iubens aduenientes silere sicut ille, neque ut insensibilibus assidere lapidibus ita edocebat, neque innumeris esse omnia determinans fabulabatur. Sed abitiens sathanicam hanc omnem infirmitatem et lesionem, tantam in hiis uerbis immiscuit facilitatem ut non solum uiris prudentibus sed et mulieribus et iuuenibus sunt omnia que dicuntur manifesta.</div>
            <div type="sub" n="4">Credidit enim ea et uera esse et utilia omnibus qui audituri sunt hominibus et testatur omne quod post eum est tempus. Est enim uniuersum ad se ipsum attraxit orbem terrarum et ab omni inani et tristi cautione nostram eripuit uitam, post sermonum horum enuntiationem. Propterea sine anima nostra eligeremus utique stare, magis nos qui hec audiuimus, quam sine dogmatibus que ab illo sunt tradita nobis.</div>
            <div type="sub" n="5">Igitur et hinc et ab omnibus aliis manifestum est, quoniam nichil eorum que sunt huius est humanum, sed diuine quidem et celestes sunt doctrine hee, que per diuinam hanc ad nos uenerunt animam. Non enim sonitum uerborum neque dictionis fascetum, neque nominum et uerborum ornatum et compositionem uidebimus hic superfluam et inutilem. Procul enim sunt hec ab omni philosophia, sed fortitudinem et diuinam et dogmatum rectorum immachinabilem uirtutem et infinitorum exhibitionem bonorum.</div>
            <div type="sub" n="6">Que enim secundum narrationem exquisitio ita superflua erat, et sophistis digna. Magis autem neque sophistis sed prius insensatis, ut et ipse qui aput eos philosophus, introducat magistrum suum ualde confusum hac arte et dicentem iudicibus quoniam audient ab ipso dogmata simpliciter et ut contingit dicta. Non nimirum pulchritudine sermonum decorata, neque uerbis et nominibus ornata.</div>
            <div type="sub" n="7">Neque enim alicubi competit ait: O uiri huic etati sicut puero componenti sermones, ad uos enim intrare. Et uide hunc qui multum est derisione derisibilis; quod enim ut turpe et philosophie indignum et ut puerorum opus dixit eum fugere hoc maxime omnium ipse studuit. Ita utique gloriationis erant solius. Et Platonis nichil aliud est admirari quam hoc solum.</div>
            <div type="sub" n="8">Et quemadmodum sepulchra exterius dealbata si discooperueris sanie et fetore et corruptis uidebis plena ossibus, ita et philosophi huius dogmata, si ab ea que secundum dictionem denudaueris speciositate, multa uidebis abhominatione plena, et maxime cum de anima philosophatur, immoderate eam honorans et blasphemans. Hoc enim dyabolicus est laqueus nusquam moderationem obseruare. Sed hiis que adulterutra superhabuntiis ad infamiam educere eos qui possidentur ab eo.</div>
            <div type="sub" n="9">Nam nunc quidem ea dei ait substancie esse. Nunc autem eam ita immoderate et impie extollens cum alia rursus uituperat, superhabundantia in porcos et asinos inducens, et que adhuc hiis sunt inhonorabiliora animalia. Sed de hiis quidem sufficienter, magis autem et hec ultra mensuram. Nam siquidem quid utile est ab ipsis ediscere oporteret et amplius immorari. Si uero in tantum erat instandum ut deformitatem eorum et risum conspiceremus, et hec amplius docente dicta sunt a nobis.</div>
            <div type="sub" n="10">Propterea dimittentes eorum fabulas nostra tangamus dogmata que desuper nobis sunt delata per linguam huius piscatoris, que nichil habent humanum. Age igitur ipsam in medium ducamus seriem, et quod in initio rogauimus et cum diligentia intendatis ea que dicuntur, hoc et nunc submemorantes, hec que dicta sunt nos apponemus.</div>
            <div type="sub" n="11">Quid igitur in principio euangelista hic confestim ait: In principio erat uerbum, et uerbum erat aput deum. Vides propalationem et potestatem uerborum multam qualiter nichil dubitans neque conniciens, sed omnia enuntians loquitur. Hoc enim est magistri non circumferri in hiis que utique dicat.</div>
            <div type="sub" n="12">Si enim is qui aliis est preponendus alio indigebit qui eum cum in fallatia stabilitate possit, non magistrorum sed discipulorum ordinem detinere utique dignus erit. Si uero dixerit quis et quid utique nunquam primam causam dimittens, mox nobis de secunda loquitur? Primam quidem et secundam causam refutamus dicere. Non enim nostra sunt hec. Numero enim diuinitas superior est et temporum consequentia. Ideoque hec quidem refutamus patrem uero confitemur ex nullo existentem, et filium ex patre genitum.</div>
         </div>
         <div type="sec" n="4">
            <div type="sub" n="1">Vtique ait: Quid igitur utique umquam Iohannes relinquens de filio loquetur? Quoniam ille quidem manifestus omnibus erat. Et si non ut pater, sed ut deus, unigenitus autem ignorabatur. Ideo decenter eam que de isto est cognitionem, confestim in initio studuit imponere hiis qui nesciebant eum. Aliter neque patrem in hiis que de isto sunt sermonibus, tacuit. Et considera mecum prudentiam spiritualem.</div>
            <div type="sub" n="2">Nouit homines quod antiquius est et quod est ante omnia et maxime honorantes, et ponentes deum. Propterea hinc primum facit principium. Et procedens et deum ait esse. Et non ut Plato hunc quidem intellectum, hunc uero animam dicens esse. Hec enim procul a diuina et incorruptibili sunt natura. Neque enim habet deus quid commune ad nos, sed separata est ab ea que secundum creaturas communione, ea que secundum substantiam dico, non tamen ea que secundum habitudinem.</div>
            <div type="sub" n="3">Propter hoc enim et uerbum eum uocauit. Quia enim debet docere quia hoc uerbum unigenitus est filius dei, ut non passibilem extimet quis generationem preueniens uerbi nuncupatione, omnem destruit pernitiosam suspitionem et esse ex eo filium ostendens et impassibiliter.</div>
            <div type="sub" n="4">Vides quoniam quod dixi neque patrem in hiis que de filio sunt sermonibus tacuit. Si uero non sufficiunt hec exempla representare omnia, ne mireris . De deo enim nobis est sermo qui neque dicere neque intelligere digne possibile est. Ideoque substantie quidem nusquam ponit nomen. Neque enim possibile est ei dicere quis numquam est substantia deus. Vbique uero nobis eum ab actibus ostendit.</div>
            <div type="sub" n="5">Verbum enim hoc uidebit quis utique paulo post et lumen dictum, et lumen rursus nominatum uitam et uitam ueritatem. Non propter hoc autem solum ita nominauit, sed primam quidem hanc; secundam uero quia ea patris nobis debebat annuntiare. Omnia enim ait: Quecumque audiui a patre meo annuntiaui nobis.</div>
            <div type="sub" n="6">Vocat autem eum et uitam et lumen, quoniam id quod a cognitione est lumen, nobis largitus est et eam que hinc est uitam. Et uniuersaliter non est nomen unum sufficiens, neque duo et tria, neque plura, docere ea que de deo. Sed amabile demum per multa posse saltem obtuse apprehendere ea que adsunt ei.</div>
            <div type="sub" n="7">Non simpliciter uero eum uerbum dixit, sed cum articuli adiectione a reliquis eum et hac separans. Vides qualiter non uane dixi. quoniam de celis nobis loquitur nobis euangelista hic?</div>
            <div type="sub" n="8">Vide nimirum mox ex initiis quo animam alans et mentem reduxit audientium? Supra sensibilia enim omnia statuens eam pre terra, pre mari, pre celo, et super angelos manuducit, et supra cherubin et seraphin, et super thronos, et super principatus, et super potestates, et ultra omnem simpliciter creaturam ambulare suadet. Quid igitur? Non ad tantam reducens altitudinem, hic utique nos sistere ualuit?</div>
            <div type="sub" n="9">Nequaquam. Sed sicut siquis eum qui stat in naui secus littus et uidet ciuitates et stagna et portus cum in medium Pelagi duxerit, a prioribus quidem desistere fecit. Non tamen alicubi sistit ei oculum, sed infinitam deduxit considerationem. Ita et euangelista hic super omnem nos ducens creaturam, et ad superiora mittens secula, suspensum dimittit oculum non dans suscipere aliquem finem ad superiora quoniam neque est.</div>
            <div type="sub" n="10">Ascendens enim ad principium sermo, querit quale principium. Deinde hoc idem erat inueniens semper anticipans eius intellectum; non habet ubi, ubi sistat cogitationem suam, sed intente inspiciens et nusquam quiescere potens, fessus reuertitur rursus ad inferiora. Hoc enim id est in principio erat. Nichil est aliud quam semper essendi significatiuum et infinite essendi.</div>
            <div type="sub" n="11">Vides philosophiam ueram et dogmata diuina, non qualia grecorum tempora ponentium, et hos quidem seniores illos uero iuniores esse dicentium deos? Sed nichil tale apud nos. Si enim deus est, sicut est nichil, est ante eum. Si conditor est omnium, primus est ipse. Si dominator, et dominus uniuersorum, omnia sunt post eum et creature et secula.</div>
         </div>
         <div n="rubric" type="rubric">Morale secundum. Quoniam oportet eos qui in ecclesia intrant et diligenter attendere hiis que dicuntur abstinere ab omni sollicitudine mundana.</div>
         <div type="sec" n="4">
            <div type="sub" n="12">Volebam ad agones descendere alios, sed fortassis fessa est uobis meus. Ideo admonens illa que sunt uobis et ad dictorum et dicendorum auditionem, utilia rursus silebo. Que igitur utique hec sunt?</div>
            <div type="sub" n="13">Noui multos fastidientes ob eorum que dicta sunt longitudinem, hoc autem fit cum anima multis honeribus grauatur, mundialibus. Sicut enim oculus cum purus quidem fuerit et clarus et acute uidens est, non utique fatigatur, facile subtilissima corpora recognoscens. Cum autem humore aliquo a capite defluente malo uel ex inferioribus euaporatione aliqua fumosa ascendente, densa quedam ante pupillam factam fuerit nubes, nichil etiam consuetum manifeste dimittit uidere, ita et in anima fieri aptum natum est.</div>
            <div type="sub" n="14">Nam cum expurgatam quidem esse contigerit et nullam habuit passionem molestantem, irremisse inspicit ad quecumque inspicere oportet. Cum autem multis turbata passionibus perdiderit suam uirtutem, ad nullum excelsum sufficere potest facile, sed fatigatur cito et recidit, et ad sompnum declinans et desidiam et ea que ad uirtutem et uitam que ex hac ei pertinent, emittit et non suscipit cum desiderio multo. Quod ut non et uos patiamini.</div>
         </div>
         <div type="sec" n="5">
            <div type="sub" n="1">Non enim quiescam semper hoc ammonens robustam facite mentem nostram ut non eadem audiatis, que fideles Hebreorum a Paulo. Et enim illis multum factum esse dixit sermonem et difficile interpretabilem. Non quia talis erat, sed quia uos desides effecti estis auditibus. Qui enim inbecillis et infirmus est, et a breui ut a longo aptus natus est molestari sermone, et leuia et facile solubilia, difficile comprehensibilia existimat.</div>
            <div type="sub" n="2">Sed nullus sit hic talis, sed omnem abigens sollicitudinem mundialem, ita hec audiat dogmata. Quando enim concupiscentia pecuniarum possidet auditorem, nequaquam poterit et a concupiscentia detineri auditionis huius similiter. Quia neque sufficit multis concupiscentiis una existens anima, sed alia ab alia leditur, et cissa inbecibilior fit dominante altera et totum in se ipsam consumente, hoc et in filiis contingere assueuit.</div>
            <div type="sub" n="3">Nam cum unum quidem quis habuerit solum filium, cum superhabundantia diligit illum unum. Cum autem multorum factus fuerit filiorum pater, et que affectionis diuisa, inbecilliora fiunt. Si uero ubi naturalis est tyrannis et uirtus et cognata sunt que diliguntur, hoc contingit. Quid utique dicemus de ea que secundum uoluntatem est concupiscentia et affectione? Et maxime cum amores hii contrarie ad se inuicem iaceant.</div>
            <div type="sub" n="4">Contrarius enim pecuniarum amor, amori auditionis huius. In celum intramus, intrantes huc. Non loco dico, sed dispositione. Licet enim et in terra existentem, stare in celo et que illic inde sunt audire.</div>
            <div type="sub" n="5">Nullus igitur in celum ea que sunt terre inducat. Nullus hic statis, de eis que secundum domum sunt sollicitus sit. Domum enim et forum deceret ea que hic sunt luchra circumferre et habere. Non hanc ecclesiam hiis que ex domo et foro sunt honeribus grauati;</div>
            <div type="sub" n="6">et propterea enim intramus ad hoc doctrine sedile, ut hinc eam que ab exterioribus est sordem abitiamus. Si uero debemus et in parua hac uacatione ab hiis que foris dicuntur uel aguntur ledi melius esset, neque a principio intrasse. Nullus igitur in ecclesia ea que secundum domum suam sunt meditetur. Sed et in domo ea que secundum ecclesiam sunt cogitet.</div>
            <div type="sub" n="7">Omnibus sunt hec nobis preciosiora. Anime enim hec sunt. Corporis uero illa. Magis autem et corpori et anime, ea que hic dicuntur competunt. Propterea hec quidem sunt antecedentia opera. Omnia autem alia sunt superuacanea. Nam hoc quidem et future et presentis sunt uite. Illa uero neutrius, nisi secundum legem que de hiis posita est, dispensetur.</div>
            <div type="sub" n="8">Non enim utique solum quid post hec erimus, et qualiter tunc uiuemus, hinc est discere sed qualiter et presentem dispensabimus uitam. Spiritualis enim medele infirmorum locus, est domus hec, ut quecumque susceperimus foris uulnera hinc curemus. Non ut et hinc coadimantes alia uulnera, ita abeamus.</div>
            <div type="sub" n="9">Si enim spiritu nobis sancto loquente et attenderimus, non solum priora non abluemus, sed et alia uulnera assumemus. Intendamus igitur huic libro cum multo studio a nobis exposito. Neque enim multo indigebimis de reliquo negotio si principia et materiam cum diligencia didicerimus, sed parum in initiis laborantes, poterimus secundum Paulum et alios admonere.</div>
            <div type="sub" n="10">Valde enim est altus apostolus, hic et multis est plenus dogmatibus et in hiis conuersatur magis quam in aliis. Ne igitur superuacanee audiamus propterea enim nobis et secundum modicum exponimus eum, ut nobis facile omnia comprehensibilia fiant et non effugiant memoriam. Timemus igitur nequando fiamus uocis eius obnoxii que dicit. Si non uenissem loqutus ei fuissem peccatum non haberent.</div>
            <div type="sub" n="11">Quid enim habebimus hiis qui audierent plus, quando et post auditionem nichil deinde retesserimus habentes, sed admirantes ea que dicta sunt solum? Date igitur nobis in bonam seminare terram. Date ut nos amplius attrahatis. Et si quis spinas habet, ignem superimmittat sancti spiritus. Si quis duram et renitentem, pinguem faciat eam et mollem, eodem utens rursus igne.</div>
            <div type="sub" n="12">Si quis secundum uias ab omnibus conculcatur cogitationibus ad interiora intret, et non adiaceat uolentibus ad rapinam superuenire ut uegetantia nostra uideamus postea. Si enim utique ita nostrum curam habuerimus et cum studio huic auditioni adheserimus spirituali, et si non repente sed paulatim ab omnibus liberabimur mundanis. Ideo attendamus ut non et de nobis dicatur: Quoniam aspidis surde aures eorum.</div>
            <div type="sub" n="13">Quo enim a fera discrepare talis auditor? Dic michi. Qualiter autem non utique erit omni irrationabilior irrationabili, qui deo loquente non attendit. Si enim placere deo hec est hominem esse qui neque qualiter hoc dirigat audire uult. Nichil aliud quam fera est.</div>
            <div type="sub" n="14">Excogita igitur quantum est malum Christo uolente nos ex hominibus pares angelis facere, nos ipsos ex hominibus ad feras transponere. Venter enim seruire et pecuniarum concupiscencia detineri et irasci et mordere et calcitrare, non hominum sed ferarum est,</div>
            <div type="sub" n="15">quamuis fere quidem unam unaqueque ut ita dicam habet passionem, et hac secundum naturam , homo uero qui cogitationum principium abiecit, et ab ea que secundum deum conuersatione abscisus est, ab omnes se ipsum conuertit passiones. Et non adhuc fera sit solum, sed prodigium multiforme aliquod et uanum et neque eam que a natura est ueniam habet; electionis enim et uoluntatis est omnis malicia hominis.</div>
            <div type="sub" n="16">Sed absit umquam hoc de ecclesia Christi suspicari. Credimus enim de uobis ea que sunt meliora et adherentia saluti, sed quanto credimus de uobis meliora, tanto a precustoditinis nichilominus desistemus sermonibus, ut ad ipsum redeuntes uerticem uirtutis pociamur promissis bonis que fiat omnes nos promereri gracia et misericordia domini nostri Ihesu Christi per quem et cum quo patri gloria simul cum sancto spiritu in secul a seculorum amen.</div>
         </div>
      </div>
      <div type="hom" n="3">
         <div n="unknown" type="unknown">Iohannis Crisostomi omelie in Iohannem (BnF MS lat. 15284)</div>
         <div n="title" type="title">Omelia III</div>
         <div type="sec" n="1">
            <div type="sub" n="1">Attentionis quidem gracia eius que est circa auditionem superfluum de reliquo nos est admonere. Ita uelociter admonitionem in operibus exhibuistis.</div>
            <div type="sub" n="2">Concursus enim et intentio stationis et impellentes inuicem interiorem festinate locum suscipere et unde utique facile significantior fiat nobis nostra uox et compressos nolle recedere donec spirituale hoc dissoluatur theatrum, et plausus et tumultus et omnia simpliciter talia, coniectura sunt eius que in animo sunt auiditatis auditionis nostre.</div>
            <div type="sub" n="3">Ideoque et superfluum est de hoc quid uobis dicere. Illud nimirum dicere, et roga uos necessarium est ut permaneatis hoc habentes studium et non solum hic id ostendatis, sed et domi consistentes uir ad uxorem pater ad filium de hiis loquatur et dicat quidem que sunt a se expectat autem, que ab aliis et bonam hanc omnes inferant collationem.</div>
            <div type="sub" n="4">Non enim michi aliquis dicat quoniam pueri circa talia occupari sed et in hiis solis habere studium nobiscum non oportet. Nam oportet quidem non solum pueros occupari, sed et in hiis solis habere studium. Verumptamen propter inbecillitatem uestram non dico hoc neque eos ab ea que foris est abigo a uacatione. Quemadmodum neque nos a ciuilibus abstraho negociis, sed ex vii hiis diebus unam rogo communi omnium nostrum reponere dominatori.</div>
            <div type="sub" n="5">Quomodo enim non inconueniens est famulos quidem iubere omni nobis seruire tempore. Nos autem neque minimam uacationem tribuere deo? Et hec seruitio quidem omni, nichil ei adhitiente. Non enim indigens est diuinitas, ad utilitatem autem consistente nostram.</div>
            <div type="sub" n="6">Nunc autem ad theatra quidem eos ducentes, neque disciplinas neque aliud quid talium premittitis. Si uero quid spiritualium lucrari oportuerit et congregare occupationem hanc rem uocatis.</div>
            <div type="sub" n="7">Et quomodo non irritatis deum in omnibus quidem malis uacantes et tempus distribuentes. Que sua uero operari, molestum et non temporaneum esse extimantes pueris? Ne igitur hoc fratres.</div>
            <div type="sub" n="8">Et enim hec maxime etas, hiis indiget auditionibus. Mollis enim existens est et cito imprimuntur ea que dicuntur, quasi quodam sigillo auditione in cera mente eorum informato. Aliterque et uita eis tunc principium habet ad malitiam declinare et etiam ad uirtutem.</div>
            <div type="sub" n="9">Si quis igitur eos ad ipsis principiis et ab ipsis principiis et a preforibus abduxerit quidem a malicia, manuduxerit uero ad optimam uiam, uelut in habitum quemdam et naturam, eos constituet de reliquo et neque nolentes, transmutabuntur facile ad deterius consuetudine hanc trahente eos ad bonorum operationem. Ita senibus uenerabiliores fient, et ciuilibus utiliores negociis. In iuuentute ea que sunt seniorum ostendentes.</div>
            <div type="sub" n="10">Non enim est ut dixi tali potientes auditione, et apostolo tali coassistentes, non magnum aliquod et nobile accipientes, bonum abire, et si uir et si iuuenis, et si mulier qui hac participat mensa fuerit. Si enim feras que apud nos sunt sermone informantes mansuetas, faciemus, quanto magis spirituali hac doctrinas unos hoc operabimur. Cum et farmaci et eius qui curatur multum est medium.</div>
            <div type="sub" n="11">Neque enim que in nobis feritas tanta est quantaque in illis. Nam hec quidem nature est, illa uero electionis est, neque sermonum est robur idem. Nam illud quidem humane est mentis, hoc uero spiritus sancti uirtutis et gracie.</div>
            <div type="sub" n="12">Qui igitur dubitat de se ipso, feras excogitat mansuetas factas factas, et nunquam hoc patietur. Continue adhunc ueniat medicinalem locum, spiritus audiat leges per omne tempus, et domum abiens, inscribat que audierit menti, et sic erit in spe benigna et munitione multa, experimento profectum sentiens.</div>
            <div type="sub" n="13">Cum enim dyabolus uiderit legem dei inscriptam anime et tabulas eius factum cor, non adibit eum de reliquo. Vbi enim utique fuerint littere legales, non in columpna sculpte enea, sed in dei amica mente spiritu sancto formate et multa resplendes gracia. Neque respicere ille poterit, sed procul nobis dabit terga.</div>
            <div type="sub" n="14">Nichil enim ita terribile illi est, et hiis que ab eo imponuntur cogitationibus ut mens diuina meditans, et anima huic semper iniacens fonti. Hanc enim talem, non contristare quid presentium poterit, et si indelectabile fuerit. Non inflare et eleuare, et si quam maximum et inopinabile fuerit. Sed in tanta tempestate et fluctuatione, tranquillitate potietur multa.</div>
         </div>
         <div type="sec" n="2">
            <div type="sub" n="1">Non enim a rerum natura turbatio nobis innascitur, sed ab inbecillitate mentis nostre. Quia si ab hiis que accidunt naturam, hec pateremur, omnes homines turbari oporteret. Omnes enim idem nauigamus mare, et extra fluctus et salsuginem esse impossibile est.</div>
            <div type="sub" n="2">Si uero sunt qui extra tempestatem et mare fluctuans constiterunt. Manifestum est quoniam hyemem non res faciunt, sed constitutio mentis nostre. Si igitur eam construxerimus, ita ut omnia ferat facile, non erat hyemps nobis, neque procella alba semper tranquillitate existente.</div>
            <div type="sub" n="3">Sed enim nescio qualiter cum proposuerim nichil de hiis dicere ut tantum in hanc delatus sim admonitionem. Ignoscite igitur uobis de longa contione. Et enim timeo ualde, nequando inbecillius nobis hoc fiat studium. Quia si demum confiderem de eo, nichil horum utique dixissem uobis nunc.</div>
            <div type="sub" n="4">Sufficiens enim est id studium, omnes res nobis facere suaues. Hora uero est de reliquo ad preiacentia ire hodie, ut non fatigatos nos inmittam agonibus. Agones enim nobis preiacent aduersus ueritatis inimicos qui omnia machinantur ut destruant gloriam filii dei, magis autem suam. Nam hoc quidem manet semper qualis est in nullo a blaphemia lingua minorata.</div>
            <div type="sub" n="5">Illi uero eum quem aiunt adorare, destruere studentes, facies suas contumelia implent et supplicio animam. Que igitur sunt que aiunt illi? quoniam hoc id est in principio erat uerbum non eternitatem ostendit simpliciter. Et enim et de celo istud et de terra dictum est.</div>
            <div type="sub" n="6">O de inuecundia et impietate multa, de deo tibi loquor et tu michi terram affers in medium, et eos qui de terra sunt homines. Itaque quia Christus filius dei dicitur et deus. Ego enim dixi dii estis ait et filii excelsi omnes, altercabilis de filiatione et filio et nichil inquiens eum habere secundum hec te amplius?</div>
            <div type="sub" n="7">Nequaquam ait et nimirum hec facis et si non sermone dicas. Qualiter? Quoniam et in gracia ais te adoptione participare et eum ita. Non natura enim dicere filium nichil aliud est, quam gracia esse hoc construere.</div>
            <div type="sub" n="8">Verumptamen uideamus et testimonia que afferunt nobis. In principio ait fecit deus celum et terram. Terra autem erat inuisibilis et inconstructibilis. Et erat homo ex archam sipha.</div>
            <div type="sub" n="9">Hec sunt que extimant fortia et sunt fortia, sed ad ostendendum eam que a nobis dicitur rectitudinem dogmatum ad statuendum autem blasphemiam eorum. Inbecilliora quodammodo sunt omnibus. Quid enim commune affecit et erat? Quid autem deus ad hominem? Quid incommiscibilia miscet et confundis que diuisa sunt? Et que sunt supernis infernis facis;</div>
            <div type="sub" n="10">hoc enim non erat ostendit eternitatem solum, sed et in principio erat et uerbum erat. Sicut igitur eus cum de homine quidem dicitur presens tempus significat solum, cum autem de eo id quod est semper et eternaliter, ita et erat de nostra quidem cum dicitur natura pretentum significat nobis tempus et ipsum hoc finitum. Cum autem de deo, eternitatem ostendit.</div>
            <div type="sub" n="11">Igitur sufficiebat quidem audientem terram et audientem hominem, nichil amplius de eis suspicari quam ea que de natura generabili competit intelligere. Quod enim generatum est, quodcumque utique fuerit, tempore et seculo factum est, filius autem dei non temporibus solum, sed et seculis omnibus est superior. Conditor enim eorum est et factor. Per quem enim ait et secula fecit.</div>
            <div type="sub" n="12">Factor autem ante facturas omnino est. Quia uero ita insensibiles quidam sunt, ut et post hoc maius, quid de eorum dignitate subintelligant, uerbo fecit et homo erat. Preassumit mentem auditoris, et omnem inuerecundiam abscidit.</div>
            <div type="sub" n="13">Omne enim quod factum est et celum et terra, tempore factum est et principium habet temporale et sine principio nichil est horum quia factum est. Quare cum audieris quoniam fecit terram, et quoniam homo erat, superflua ne fabuleris non intelligibilem reuoluens delirationem.</div>
            <div type="sub" n="14">Ego enim et aliam superhabundantiam dicam utique. Qualem autem? hanc, quoniam et si de terra dictum esset. In principio erat terra et de homine quoniam in principio erat homo. Neque ita suspicari, quid maius de eis, quia ea que nunc cognita sunt, oporteret nos.</div>
            <div type="sub" n="15">Terre enim et hominis nuncupatio preassumens, quecumque de ipsis dicuntur, non dimittit mentem maius quid ymaginari de eis, quoniam ea que nunc scimus, quemadmodum neque uerbum, et si paruum quid de eo dictum fuerit alicubi dimittit humile quid et uile intelligere.</div>
            <div type="sub" n="16">Quia et procedens ait de terra. Terra autem erat inuisibilis et inconstructibilis. Cum dixisset enim quoniam fecit eam, et cum posuisset eius proprium terminum intrepide de reliquo ea que sunt deinceps loquitur. Sciens quoniam nullus ita insensatus est ut sine principio eam et in generabilem suspicetur.</div>
            <div type="sub" n="17">Nomen enim terre et fecit, sufficientia sunt ualde insipienti suadere, quoniam neque eterna neque ingenerabilis, sed eorum que in tempore facta sunt est.</div>
         </div>
         <div type="sec" n="3">
            <div type="sub" n="1">Sine hiis autem erat de terra quidem et homine non essendi simpliciter est significatiuum. Sed in homine quidem ab hac uilla essendi, in terra uero essendi.</div>
            <div type="sub" n="2">Neque enim dixit terra erat simpliciter et tacuit, sed qualiter erat et postquam facta est edocuit. Puta quoniam inuisibilis et inconstructibilis adhuc aquis occultata et commassata. Et in helcana non dixit quoniam homo erat solum, sed adiecit unde erat, ostendens ex arinathaym sipha.</div>
            <div type="sub" n="3">De uerbo uero non ita. Et uerecundor quidem hoc cum hiis inuestigans. Si enim eos qui in hominibus id fatiunt increpamus, cum multum fuerit medium uirtutis eorum que inuestigantur, et nimirum domum substantia una existente, cum et nature et aliorum omnium ita infinitum fuerit medium. Qualiter non ultime insanie est talia mouere,</div>
            <div type="sub" n="4">sed propicius nobis ipse qui blasphematur ab illis sit. Horum enim uerborum necessitatem, non nos inuenimus, sed qui suam impugnant salutem, nobis tribuerunt.</div>
            <div type="sub" n="5">Quid igitur inquio? quoniam primum erat de uerbo essendi rationaliter solum est ostensiuum. In principio erat uerbum. Secundum autem erat apud aliquem essendi. Quia enim maxime dei hoc est proprium, eternum et sine principio esse, hoc primum posuit.</div>
            <div type="sub" n="6">Deinde ut non quis audiens erat in principio, et ingenitum id dicat, confestim hoc mittigauit antequam diceret quid erat dicens, quoniam apud deum erat, et ut non uerbum id simpliciter existimet quid esse prolatiuum uel intellectuale, articuli adiectione quemadmodum predixi, et per secundam hanc hoc destruxi seriem.</div>
            <div type="sub" n="7">Non enim dixit in deo erat, sed apud deum erat, ea que secundum ypostasim eius eternitatem ostendens nobis. Deinde et manifestius id procedens, reuelauit inducens quoniam uerbum hoc et deus erat. Sed factum ait: Quid igitur prohibebat et Iohannem ita dicere quoniam in principio fecit deus uerbum?</div>
            <div type="sub" n="8">Si enim de terra hoc formidauit Moyses ne quis eam ingenitam dicat, multo magis de filio timere oportebat Iohannem. Si demum creatura erat.</div>
            <div type="sub" n="9">Nam mundus quidem uisibilis existens, exinde predicat factorem. Celi enim ait enarrant gloriam dei, filius autem inuisibilis est et creaturas uehementer et infinite superexcedit. Si itaque ibi neque rationis neque doctrine indigentia erat ad discendum quoniam generabilis est mundus cum manifeste id et ante alia ponit propheta, multo magis de filio hoc Iohannem dicere oportebat. Si demum creatus erat.</div>
            <div type="sub" n="10">Vtique ait: Sed Petrus hoc ipsum esse fictitium dixit manifeste et expressim. Vbi et quando? Quando Iudeis loquens dicebat quoniam et dominum et Christum eum deus fecit. Quid igitur et quod deinceps non adiecisti quoniam hunc Ihesum quem nos crucifixistis.</div>
            <div type="sub" n="11">Aut ignoras quoniam eorum que dicuntur hec quidem incorruptibilis sunt nature, illa uero dispensationis simpliciter, te diuinitate excipis et passibilem induces esse diuinitatem. Si uero non passibilis, neque factibilis.</div>
            <div type="sub" n="12">Nam si quidem ex diuina ipsa et ineffabili natura sanguis effluxit, et pro caruchis qui secundum crucem clauis ipsa diuidebatur et incidebatur rationem utique haberet tuum secundum hoc sophisma.</div>
            <div type="sub" n="13">Si autem hoc neque ipse dyabolus blasphemauit quare ipse ignorare simulas inremissibilem ita ignorantiam? Et quam neque demones finxerunt aliter que dominus et Christus non est substancie demonstratiuum sed dignitatis. Nam hoc quidem potencie est, illud uero unctionis.</div>
            <div type="sub" n="14">Quid igitur utique dices de filio dei? Si enim et citabilis erat secundum nos hoc nequaquam haberet locum. Non enim utique prius factus est et tunc eum inthronizauit deus, neque amissibilem habet principatum, sed et natura et substanciatum.</div>
            <div type="sub" n="15">Interrogatus enim si rex esset, ego in hoc natus sum ait, Petrus autem ut de aliquo inthronizato ita loquitur. De dispensatione enim sermo, ei omnis.</div>
         </div>
         <div type="sec" n="4">
            <div type="sub" n="1">Et quid miraris si hoc petitis ait? Atheniensibus enim loquens Paulus, virum eum solum uocat, ita dicens: In uno quoniam determinauit fidem tribuens omnibus, suscitans eum a mortuis et nichil ea que dei est dicit forma neque quoniam par ei, neque quoniam splendor glorie eius decenter.</div>
            <div type="sub" n="2">Nundum enim horum tempus uerborum erat. Sed amabile erat eos suscipere interim quoniam homo est et quoniam surrexit. Ita et ipse fecit Christus, a quo Christo et Paulus discens sic res dispensabat. Non enim confestim nobis sui ipsius deitatem reuelauit. Sed primum quidem, extimabatur propheta esse et simpliciter homo. Postea apparuit per opera et per uerba, hoc quod erat.</div>
            <div type="sub" n="3">Propterea et Petrus in principio, hoc utitur modo. Etenim prima hac ad Iudeos contionatus contione, et quia nichil de deitate eius discere manifestum ualebant, propterea hiis que de dispensatione inmoratur sermonibus ut hiis auditus exercitatus relique uiam faciat doctrine.</div>
            <div type="sub" n="4">Et si uoluerit quis contionem desuper pertransire, inueniet hoc quod dico ualde clarens. Etenim uirum eum uocat et ipse et hiis qui passionis et resurrectionis et eius que secundum carnem generationis inmoratur sermonibus. Sed et Paulus cum dicat eius qui factus est ex semine David secundum carnem nichil aliud nos erudit, sed quoniam fecit de dispensatione assumitur quod et nos confitemur,</div>
            <div type="sub" n="5">sed qui tonitrui est filius de ineffabili et pre eterna nobis existentia, loquitur nunc propterea fecit dimittens erat posuit, oportebat autem si creabilis erat filius hoc maxime determinare.</div>
            <div type="sub" n="6">Si enim Paulus formidauit ne quis suspicaretur insensatorum quoniam patre erit maior, et subiectum habebit eum qui genuit. Propterea enim et Chorinthiis scribens dicebat: Cum autem dixerit quoniam subiecta sunt ei omnia manifestum est quoniam extra eum qui subiecit ei omnia. Et nimirum quis utique extimaret quoniam pater subicietur umquam filio. Et cum omnibus?</div>
            <div type="sub" n="7">Sed tamen si et irrationales has suspitiones timuit et ait, extra eum qui subiecit ei omnia, multo magis Iohannes si creabilis erat filius dei, timere oportebat ne quis eum increabilem existimaret. Et hoc ante omnia dicere.</div>
            <div type="sub" n="8">Nec autem quia genitus erat, decenter neque ipse neque alius aliquis non apostolus, non propheta creabilem eum dixerunt esse. Sed et ipse unigenitus non utique dereliquisset si hoc erat. Qui enim qui ita humilia loquebatur propter condescensionem, multo magis neque hoc tacuisset.</div>
            <div type="sub" n="9">Estimo enim decens esse magis habentem altitudinem iacere quam non habentem non dimittere; hoc enim est docere quoniam non habet. Illic enim rationabilis occasio silentii erat uelle docere homines humilia sapere, et propterea tacere ostendere magna que adsunt ei. Hic autem nullam habes dicere iustam causam silentii.</div>
            <div type="sub" n="10">Propter quid enim tacuisset si creabilis erat hec factum se esse, quod et eorum que adsunt multa refutabant. Quare qui propter humilitatis doctrinam et ea que non aderant ei multociens dicebat humilia, multo magis si creabilis erat hoc non utique reliquisset,</div>
            <div type="sub" n="11">aud non uides eum ut nullus ingenitum extimaret eum omnia per hec et facientem et dicentem, et indigna eius loquentem dignitate et substantia et prophete humilitatem descendentem; hoc enim id est sicut audio iudico, et hoc id est illi michi dixit, quid dicam et quid loquar et quecumque talia prophetarum solum sunt.</div>
            <div type="sub" n="12">Si igitur hanc uolens suspitionem destruere, ita humilia loqui, non dedignatus est uerba, multo magis utique si creabilis erat ut non creabilem quis eum suspicaretur, multa talia utique dixisset. Puta. Ne extimetis me genitum esse a patre, factus sum ego, non genitus sum neque sum substancie illius.</div>
            <div type="sub" n="13">Nunc autem omne contrarium facit. Illa enim loquitur uerba que et uolentes et nolentes cogunt contrariam suscipere intelligentiam. Puta quoniam ego in patre et pater in me est, et tanto tempore uobiscum sum, et non cognouistis me, Philippe qui uidet me, uidet et patrem meum, et ut omnes honorificent filium sicut honorificauit patrem. Sicut pater suscitat mortuos et uiuificat, ita et filius quos uult uiuificat. Pater meus usque modo operatur, et ego operor. Sicut cognoscit me pater, et ego cognosco patrem. Et ego et pater unum sumus,</div>
            <div type="sub" n="14">et ubique sicut et ita, ponens Christus et unum esse ad patrem, eam que ad eum in dissimilitudinem per hec manifestat dominationem autem, et per hec quidem, sed et per alia plura demonstrat, puta cum dicit, tace refrena, nolo mundare. Tibi dico demonio surdo et muto, exi ab eo et audite quoniam dictum est antiquis: Non occides. Ego uero dico uobis quoniam qui irascitur fratri suo inaniter, reus erit</div>
            <div type="sub" n="15">et quecumque alia talia promulgat et mirificat, sufficientia demonstrare eius potestatem. Magis autem minima eorum particula sufficiens est eos qui non ualde insensibiles sunt adducere et suadere.</div>
         </div>
         <div n="rubric" type="rubric">Morale tercium. Aduersus uane gloriosos.</div>
         <div type="sec" n="5">
            <div type="sub" n="1">Sed uersuta est uana gloria, et ad ea que ualde sunt manifesta, excecat mentem eorum, qui ab ea capiuntur, et de hiis que in confessionem deducta sunt suadet altercari, alios autem et ualde scientes ueritatem et suasos in ypocrisim et resistencia erigit; hec et in Iudeis fiebant.</div>
            <div type="sub" n="2">Non enim propter ignorantiam negabant filium dei, sed ut eo qui a multis est potirentur honore. Etenim credabant in eum ait, sed timebant ne extra synagogam fierent, et suam aliis committebant salutem. Non enim est eum qui ita uehementer presenti seruit glorie, ea que a deo potiri.</div>
            <div type="sub" n="3">Ideoque increpauit eos dicens: Quomodo potestis credere gloriam que est ab hominibus accipientes et eam que a deo est non querentes. Ebrietas enim quedam profunda est. Ideoque difficile reductibilem eum qui captus est facit hec passio.</div>
            <div type="sub" n="4">Nec eorum qui capiuntur animam abscidens a celis, terre affigit, et lucem respicere ueram non dimittit, sed in gurgite semper uolutari suadet. Construens dominos ita potentes, ut sine iussionibus eis dominentur.</div>
            <div type="sub" n="5">Qui enim egrotat egritudine, et nullo iubente sponte facit quecumque estimat delectare suos dominos. Etenim uestimenta bona circumponit propter illos et pulchram sibi facit faciem non sibi hec sed aliis adaptans. et sequaces circumducit in forum ut in admiratione sit aliis, et omnia quecumque facit, propter aliorum acceptationem sustinet solam.</div>
            <div type="sub" n="6">Non fiet umquam quicquid hac pernitiosius passione. Vt enim alii in admiratione habeant eum, precipitatur continue. Vis omnem eius discere tirannidem? Igitur sufficientia quidem que dicta sunt a Christo.</div>
            <div type="sub" n="7">Verumptamen et hinc est eam aspicere. Si enim uolueris interrogare aliquem ciuium qui copiosas consumit impensas quare tantam euacuat pecuniam, et quid uult ei tanta consumptio nichil aliud audies ab eo quam plebis acceptionem.</div>
            <div type="sub" n="8">Si uero rursus interrogauerit quid utique est res turbatione plena et tumultuosa et ex insipientia plus composita, simpliciter deleta secundum maris procellas multociens et ex uaria et opposita consistens sentencia.</div>
            <div type="sub" n="9">Quando igitur quis talem habet dominum quo non miserior erit? Sed homines quidem mundanos circa hec reptare non ita uersutum; eos uero qui a mundo se dicunt resiluisse eisdem egrotare, magis autem difficilioribus hoc maxime est uersutum.</div>
            <div type="sub" n="10">Nam illis quidem usque ad pecunias dampni etas. Hiis uero usque ad animam est periculum. Quando enim propter gloriam fidem muttant rectam, et ut ipsi glorificentur, dominum dehonorant, qui superhabundantiam non habet secordie quod ab eis dic michi.</div>
            <div type="sub" n="11">Igitur alie quidem passiones et si multam dampnietatem habunt, ferunt tamen quandam uoluptatem et si temporaneam et breuem. Et enim qui diligit pecunias uinum et mulieres habet cum dampnietate et uoluptatem et si breuem. Qui uero huius sunt passionis captiui semper amaram uiuunt uitam et uoluptate priuatam.</div>
            <div type="sub" n="12">Non enim adipiscentur quod ualde amant gloriam que est a multis, sed extimant quidem potiri ea sed non potiuntur. Propterea quia non est gloria hoc res, propterea neque gloria sed uacua a gloria res, dicitur hec passio. Vanam gloriam autem eam et ueteres omnes uocauerunt decenter. Vana enim et uacua est intus, nichil habens fulgidum et gloriosum,</div>
            <div type="sub" n="13">sed sicut larue uidentur quidem esse preclare et contripiscibiles uacue uero intus sunt. Ideoque corporalibus uisibus decorabiles existentes, nullum unquam ad concupiscentiam capiunt sui. Ita magis uero miserabilius et ea que a multis est gloria, difficile expugnabilem hanc et tyrannicam passionem, nobis figurauit. Visum enim solum habet preclarum. Que uero intus mea sunt, non uacua sunt solum, sed et dehonoratione sunt plena et acerba plena sunt tyrannide.</div>
            <div type="sub" n="14">Vnde igitur nascitur hec passio ita irrationabilis existens et uoluptatem non habens ait? Vnde? Non aliunde quam ab anima humili et uili. Non enim est eum qui a gloria est possessus magnum quid et uirile, cito intelligere. Sed turpem eum esse oportet et uilem et dehonoratum et paruum.</div>
            <div type="sub" n="15">Qui enim propter uirtutem quidem nichil facit, ut autem hominibus placeat nulla dignus ratione, et ubique illorum sententias ponit, fallacem et erroneam, qualiter utique aliquo erit dignus? Intuere uero si quis eum interrogaret. Tu uero quid extimas esse hos multos? Manifestum est quoniam pigros et contemptos dicet.</div>
            <div type="sub" n="16">Quid autem? Eligeres utique fieri secundum illos. Si quis eum interrogare rursus? Nequaquam michi uidetur uelle fieri. Qualiter igitur non ultimus est risus horum gloriam uenari, quorum non utique eligeret fieri similis unquam?</div>
         </div>
         <div type="sec" n="6">
            <div type="sub" n="1">Si uero dixeris quoniam multi quidem sunt consistentes, propterea magis eos contempnere oporteret. Si enim per se existentis sunt facile contemptibiles, quando multi fiunt, magis hoc continget.</div>
            <div type="sub" n="2">Singulorum enim insipientia eis collectis simul maior a multitudine aucta fit. Ideoque unumquemque quidem eorum sigillatim si acceperit quandoque quis et corriget. Simul autem existentes, non utique facile poterit. Propterea quia insipientia intenditur, et quia in modum pecorum ducuntur, et quia ubique eas que a se inuicem sunt secuntur glorias.</div>
            <div type="sub" n="3">Huius igitur dicite michi que a multis efficiemini glorie participes. Nequaquam obsecro et deprecor. Hec enim passio omnia supernis et inferius fecit. Hec auaritiam genuit, liuorem, accusationem, insidias, hec eos qui nichil mali passi sunt aduersus eos qui nichil mali fecerunt, armat et irritat,</div>
            <div type="sub" n="4">et neque amicitiam nouit, qui in hanc egritudinem incidit. Non assuetudinis meminit. Non uerecundari, ob aliquem uniuersaliter scit, sed omnia ab animo eiciens bona, ad omnes bellatur instabilis, et sine amicis existens. Et ire quidem passio, et si ipsa tyrannica et importabilis est, sed non semper molestare assueuit, sed cum habet irritantes solum,</div>
            <div type="sub" n="5">passio uero uane glorie, semper et non est tempus ut ita dicam in quo quiescere possit non intelligentia prohibente eam et subtrahente, sed semper adest, non solum suadens peccare, sed et si contigerit nos dirigere aliquid, et hoc est rapiens de manibus. Est autem quando, neque a primordio permittens, quid dirigere.</div>
            <div type="sub" n="6">Si uero auariciam Paulus uocat ydolatriam, huius matrem et radicem et fontem uanam gloriam esse dico. Quid iustum est nominare; neque enim nuncupationem huius malicie dignam est inuenire.</div>
            <div type="sub" n="7">Vigilemus itaque dilecti et pernitiosum exuamus hoc uestimentum, et scindamus, et incidamus, et faciamus quandoque liberi libertate uera, et sumamus sensum humilitatis nobis adeo date, contempnamus multorum gloriam nichil enim ita derisibile et dehonorabile, ut hec passio.</div>
            <div type="sub" n="8">Nichil ita confusione plenum, et multa in gloriatione, et hec multipliciter uidebit quis utique. Quoniam gloriam quidem cupere, ingloriatio est. Gloria autem uere est hanc despicere et nullam eius facere curam, sed ad id deo placet, omnia dicere et facere.</div>
            <div type="sub" n="9">Ita enim poterimus et mercedem recipere ab eo qui nostra uidet diligenter cum eo solo contenti fuerimus inspectore. Quid enim nobis aliis oculis est opus nisi eius qui honorare debet nos, et uidet semper qui fiunt a nobis?</div>
            <div type="sub" n="10">Qualiter autem non inconueniens est famulum alicuius quidem omnia quecumque utique facit acceptationem domini facere et nichil amplius inquirere quam inspectionem eius, neque alios oculos attrahere ad actum suum. Et si magni qui inspiciunt fuerint, sed unum solum intueri, ut dominus consideret. Nos uero talem habentes dominum alios inquirere inspectores qui prodesse quidem nobis nichil. Nocere uero ex inspectione eorum possunt et omnem euacuare laborem nobis.</div>
            <div type="sub" n="11">Ne precor. Sed unde habemus mercedes suscipere? Hunc uocemus laudatorem eorum que fiunt hunc inspectorem. Nichil nobis et humanis oculis sit. Si enim uolumus et hac potiri gloria, tunc hac fungemur cum eam que a deo queremus solam. Glorificantes enim me, glorificabo ait.</div>
            <div type="sub" n="12">Et quemadmodum in pecuniis, tunc maxime habundamus cum contempserimus eas et eas que a deo sunt queramus diuitias solum. Querite enim ait regnum dei et hec omnia adicientur uobis. Ita et de gloria cum uobis dereliquo sine periculo datio fuit et pecuniarum et glorie, tunc gloriosam impertiet eam deus.</div>
            <div type="sub" n="13">Si periculo uero tunc est cum nostrum non dominetur neque nos superet, neque ut seruus ipsa precipiat. Sed ut dicimus et liberis adueniat. Propterea enim neque uult eas nos concupiscere ut non uincamur ab eis. Et si hec direxerimus, dat nobis eas cum multa copiositate. Quid enim Paulo est lucidius dic michi? Qui dicit non querimus ab hominibus gloriam neque a nobis neque ab aliis.</div>
            <div type="sub" n="14">Quid uero uberius eo qui nichil habet et omnia detinet? Cum enim quod dixi non detinebimur ab eis, eas tenebimus tunc eas suscipiemus. Si igitur concupiscimus potiri gloria fugiamus gloriam. Ita enim poterimus leges dei explentes potiri promissis bonis. Quibus fiat omnes nos participare gracia Christi cum quo patri gloria simul cum sancto spiritu in secula seculorum amen.</div>
         </div>
      </div>
      <div type="hom" n="4">
         <div n="unknown" type="unknown">Iohannis Crisostomi omelie in Iohannem (BnF MS lat. 15284)</div>
         <div n="title" type="title">Omelia IV</div>
         <div type="sec" n="1">
            <div type="sub" n="1">In principio erat uerbum et uerbum erat apud deum. Hiis puerorum qui nunc introducuntur ad disciplinas neque multa deinceps inponunt magistri honera, neque semel hoc faciunt sed et breuia et eadem multociens resonant eis ut eorum facile inponant menti, ea que dicuntur. Sed ut non ex uitiis grauari ipsi ob multitudinem et memorie difficilem detentionem pigriores fiant circa recollectionem eorum que data sunt, corpore aliquo eis ex difficilitate iuuato.</div>
            <div type="sub" n="2">Nec utique et ipse ego construere uolens et laborem nobis facere leuem secundum medicum assumens ea que in diuina hac sunt mensa, in nostras ita inmitto animas. Ideoque eadem tango rursus uerba, non ut eadem rursus dicam, sed ut ea que deficiunt aditiam solum.</div>
            <div type="sub" n="3">Age igitur sermonem rursus ad initium ducamus. In principio erat uerbum, et uerbum erat apud deum. Cuius gratia omnibus aliis euangelistis a dispensatione incipientibus. Et enim Matheus ait. Liber generationis Ihesu Christi filii Dauid, et Lucas ea que secundum Mariam in principio nobis. Sed Marchus similiter in eiusdem immoratur sermonibus eam que secundum baptistam hystoriam hinc texens.</div>
            <div type="sub" n="4">Iohannes autem hoc quidem in breui et postea enigmate ostendit dicens. Et uerbum caro factdum est. Alia uerbo transcurrens conceptionem, natiuitatem, educationem, augmentationem, mox de eterna nobis generatione narrat? Que igitur est causa horum? iam ad uos dico.</div>
            <div type="sub" n="5">Reliquis euangelistis plus in hiis que secundum carnem immorantibus sermonibus,timor erat ne quidam propter hoc terrestres existentes in hiis remaneant solis dogmatibus. Quod et Paulus samosatheus passus est.</div>
            <div type="sub" n="6">Ex hoc igitur terrestri zelo reducens eos qui esurierant et ad celum attrahens decenter desuper et ab existentia eterna facit, rationis principium.</div>
            <div type="sub" n="7">Nam Matheo quidem ab Herode rege. Luca uero a Tyberio Cesare. Marcho uero a baptismate Iohannis, ad narrationem immittentibus, omnia hec relinquens hic, supernis omni ascendit tempore et seculo, illuc mentem auditorum mitiens ad in principio erat, et non dimittens stare alicubi neque terminum ponens, sicut illi Herodem et Tyberium et Iohannem.</div>
            <div type="sub" n="8">Quod autem dignum cum hiis est admirari, illud maxime dicere, quoniam neque hic ad altiorem se ipsum sermonem immittens dispensationem neglexit, neque illi eam que de hac studentes, pre eternam tacuerunt existentiam, et ualde decenter. Vnus enim erat spiritus qui mouebat omnium animas. Ideoque multam circa enuntiationem demonstrarunt concordiam.</div>
            <div type="sub" n="9">Tu uero dilecte uerbum audiens nunquam detinearis a dicentibus id esse opus. Sed neque ab hiis qui extimant simpliciter uerbum id esse. Nam multa quidem sunt dei uerba que in angeli faciunt. Sed nullum uerborum illorum est deus, sed illa quidem omnia prophetie et praecepta sunt. Ita enim consuetudo est scripture, uocare legis dei, et precepta et prophetias. Ideoque inducit dicens de angelis potentes uirtute facientes uerbum eius.</div>
            <div type="sub" n="10">Hoc autem substantia quedam est en hypostatos id est ypostasis ens, ex ipso proueniens impassibiliter patre; hoc enim ut preueni dicens per uerbi nuncupationem, manifestauit. Sicut enim hoc id est in principio erat uerbum eternitatem ostendit, ita hoc uerbum erat in principio apud deum, coeternitatem ostendit nobis.</div>
            <div type="sub" n="11">Vt enim ne audiens quoniam in principio erat uerbum, eternum quidem extimes, seniorem uero spatio, aliquo patris uitam suspiceris, et seculo ampliori et unigenito det principium, induxit ad huc. In est principio apud deum, sic eternum ostendens ut ipse pater est eternus. Non enim fuit umquam solitarius ab illo, sed semper deus apud deum erat, in ypostasi quidem propria.</div>
            <div type="sub" n="12">Qualiter autem dixit quoniam in mundo erat, et si demum apud deum erat? Quoniam et apud deum erat et in mundo erat. Nequaquam enim finitur neque pater neque filius. Si enim magnitudinis eius non est finis, et intelligentie non est numerus, manifestum est quoniam neque substancie dei principium est aliquod temporale.</div>
            <div type="sub" n="13">Audisti quoniam in principio fecit deus celum et terram. Quid intelligis a principio hoc? Nonne manifestum est quoniam ante omnia generatam esse eam uisibilia? Ita et de unigenito audiens quoniam in principio erat, ante omnia eum intellige, et intellectualia, et ante secula.</div>
            <div type="sub" n="14">Si uero dixerit quis et qualiter est filium existentem non iuniorem esse patre? Quod enim ex aliquo est, necesse est posterius esse eo in quo est, dicemus utique quoniam maxime quidem hoc cogitationum humanarum sunt, et qui hec querunt, et alia hiis in conuenientiora queret et neque auditu talia suscipere oporteret nos.</div>
            <div type="sub" n="15">De deo enim hunc nobis sermo est, non de hominum natura superposita cogitationum harum consequentie et necessitati. Verumptamen pro certificatione imbecilliorum, et ad hoc dicemus.</div>
         </div>
         <div type="sec" n="2">
            <div type="sub" n="1">Dic enim michi splendor solis, ex ipsa exilit solis natura aut aliunde undecumque? Necesse est confiteri eum qui et sensibus est obtusus quoniam ex ipsa. Sed ex ipsa existens sole splendor, numquam posteriorem dicam esse solari natura, quia neque sine splendore apparuit umquam.</div>
            <div type="sub" n="2">Si uero in corporibus hiis uisibilibus et inuisibilibus et sensibilibus et ex aliquo existens, et non posterius eo ex quo est apparuit, quid existens, quid de celis, si inuisibili et ineffabili natura ipsum utique hoc est ita, ut illi subere decens erat.</div>
            <div type="sub" n="3">Propterea enim et Paulus eum ita uocauit, et quod ex ipso et quod coeternum est representans. Quid autem dic michi. Nonne secula per eum facta sunt omnia et spatium omne? Necesse est confiteri eum qui non insanit.</div>
            <div type="sub" n="4">Quare nichil est medium filii et patris. Si uero nichil est, non posterior est, sed coeternus; ante enim et post temporum demonstratiue sunt intelligentie. Sine seculo enim uel tempore nequequam posterit quis hec intelligere uerba.</div>
            <div type="sub" n="5">Temporibus enim et seculis, superior est deus. Si uero uniuersaliter filium ais principium suscepisse, uide ne et patrem sub principium cogaris dicere secundum hanc rationem, et cogitationem sub antiquis quidem, sed tamen sub principium.</div>
            <div type="sub" n="6">Dic enim michi, nonne manifestum quoniam terminum quemdam et principium apponens filio et ita precedens ab ipso ad id quod sursum. Patrem precedere dicis? Dic igitur michi quanto pater preexistit filio; siue enim paruo siue multo spatio dixeris, sub principium patrem dixisti.</div>
            <div type="sub" n="7">Manifestum enim quoniam mensurans quod medium, ita paruum dicis uel multum. Mensurate uero nequaquam fiet, non alterutrius que existente principio. Quare et patri dedisti quidem principium quantum demum in te est, et non erit de reliquo, neque pater sine principio secundum te.</div>
            <div type="sub" n="8">Vides quoniam quod a saluatore dictum est, uerum est et ubique suam ostendit uirtutem id uerbum. Quale utique est hec? Qui non honorat filium non honorat patrem qui misit illum, et noui quidem multis incomprehensibile esse quod dictum est.</div>
            <div type="sub" n="9">Ideo multociens et ea que a cogitationibus sunt differimus monere, quoniam neque assequi eam, plebs reliqua potis, neque si assequatur, habet quid certum et munitum. Cogitationes hominum formidolose et fallaces intelligentie eorum.</div>
            <div type="sub" n="10">Libenter autem utique et illud interrogarem eos qui contradicunt nobis. Quid est quod propheta dicitur, ante me non est generatus alius deus et post me non est. Si enim filius iunior patre, qualiter ait post me non est?</div>
            <div type="sub" n="11">Non igitur destruetis et ipsius unigeniti suberam? Necesse est enim aut hec audire aut unam suscipere deitatem, in propria ypostasi patris et filii, ubi uero uniuersaliter omnia per ipsum facta sunt uerum est.</div>
            <div type="sub" n="12">Si enim secundum eo senius? Qualiter utique quod est ante eum per eum factum erit? Videtis in quantam auditiam eos semel commote ueritatis sermo eduxit.</div>
            <div type="sub" n="13">Propter quid non dixit euangelista, quoniam ex non emptibus factum est quemadmodum de omnibus Paulus enuntiat dicens ita. Qui uocauit ea que non sunt ut entia. Sed in principio erat ait? Hoc enim contrarium est illi. Et ualde decenter.</div>
            <div type="sub" n="14">Deus enim neque fit, neque habet quid senius. Sed hoc Grecorum sunt uerba. Dic utique michi et illud. Creatorem operibus nonne increpabiliter superhabundare dices?</div>
            <div type="sub" n="15">Cum igitur eis simile fuerit ex non entibus, ubi est incomparabilis superhabundantia? Quid autem est uniuersaliter ego primus et ego post hec, et ante me non generatus est alius deus.</div>
            <div type="sub" n="16">Si enim filius non erit eius substancie, alius est deus et si non coeternus, est post ipsum, et nisi ex substancia eius prodiit, manifestum est quoniam factus est. Si uero dixerit ad distinctionem ydolorum hec dicta est, quoniam aliter non concedunt ad distinctionem ydolorum dicere solum deum uerum?</div>
            <div type="sub" n="17">Si uero ad distinctionem ydolorum dictum est hoc quomodo interpretaberis seriem uniuersam? Post me enim ait, non est alius deus. Non excipiens se ipsum hoc ait. Sed quoniam deus ydolicus post me non est, non quoniam filius non est</div>
            <div type="sub" n="18">utique ait. Quid ergo? Et hoc id est ante me non factus est alius deus ita accipies quoniam ydolicus quidem non factus est? Factus est igitur filius, uerumptamen ante eum. Et qualis utique demon hoc dixerit?</div>
            <div type="sub" n="19">Neque enim ipsum extimo dyabolum hoc dicere, aliter autem si non coeternus patri, qualiter infinitam eius uitam dices?</div>
            <div type="sub" n="20">Si enim principium desuper habet et si sine fine fit, infinitus tamen non est. Quod infinitum enim, alterutrumque infinitum esse oportet. Quod et Paulus ostendens dicebat. Neque principium dierum, neque uite habens finem et sine principio et sine fine monstrans.</div>
            <div type="sub" n="21">Hac uia sicut enim hunc non habet finem, ita neque illum; neque enim est finis, neque illic principium.</div>
         </div>
         <div type="sec" n="3">
            <div type="sub" n="1">Qualiter autem et uita ens erat quandoque, quandoque non erat? Vitam enim et semper esse et sine principio esse et sine fine, omnes utique confitentur? Si demum uere erit uita, quemadmodum et est. Si uero est quando non est, quomodo utique erit uita, aliorum ipsa quandoque non ens?</div>
            <div type="sub" n="2">Qualiter igitur ait principium posuit Iohannes dicens. In principio erat; hoc id est in principio attendisti, et hoc id est erat; dic michi, et hoc id est uerbum erat non intelligis? Quid autem cum de patre propheta dicat, a seculo et usque in seculum tu es. Non terminos ei ponens ita ait?</div>
            <div type="sub" n="3">Nequamquam, sed eternitatem ostendens. Ita igitur et hic intellige. Non enim terminos ponens, hoc dixit. Neque enim dixit, principium habuit, sed in principio erat. Pererat mittens te ad fine principio esse intelligendum.</div>
            <div type="sub" n="4">Sed ecce ait: Pater sine articuli adiectione dictus est, filius autem cum hac. Quid igitur cum apostolus dicat magni dei et saluatoris nostri Ihesu Christi et rursus, qui est super omnia deus.</div>
            <div type="sub" n="5">Ecce enim hic sine articulo filii meminit, facit autem hoc et de patre Philippensibus scribens nimirum ita ait: Qui in forma dei existens, non rapinam arbitratus est, hoc id est esse pariter cum deo. Sed et Romanis rursus: Gratia uobis et pax a deo patre nostro et domino Ihesu Christo.</div>
            <div type="sub" n="6">Aliterque et superfluum erat. Hic enim apponere sursum continue uerbo adiectum. Sicut enim de patre dicens ait: Spiritus est deus et non quia spiritui articulus non adicitur remouemus propter hoc incorporalitatem dei ita et hic et si non adiectus est filio articulus, non propter hoc minor deus est filius.</div>
            <div type="sub" n="7">Quid utique dominum et deum dicens non iudicat quid est medium nobis deitatis huius, sed et contrarium.</div>
            <div type="sub" n="8">Predicens enim et deus erat uerbum, ut non extimet quid minorem esse deitatem filii, confestim eius et cognoscitiua proprie deitatis ponit et eternitatem assumens; hoc enim in principio erat ait apud deum, et quod conditiuum aditiens. Omnia enim per ipsum facta sunt et sine ipso factum est nichil quod factum est.</div>
            <div type="sub" n="9">Quod maxime per prophetas et pater, ubique subere sue cognoscitiuum esse ait, et continue hanc demonstrationis speciem circumferunt prophete et non simpliciter, sed ad ydolorum decertantes gloriam. Dii enim ait, qui celum et terram non fecerunt pereant. Et rursus: Ego manu mea extendi celum, et monstrans deitatis esse ostensurum, ubique id ponit.</div>
            <div type="sub" n="10">Ipse uero euangelista, neque hiis contentus est uerbis sed et uitam reuocauit et lucem. Si igitur semper cum patre erat, si omnia id condidit, si omnia eduxit et continet; hoc enim per uitam enigmatice ostendit, si omnia illuminat. Quis ita insipiens est ut dicat euangelistam per hoc studuisse minorationem deitatis introduxisse, per que maxime parilitatem et indissimilitudinem demonstrasse possible est?</div>
            <div type="sub" n="11">Ne utique confundamus creaturas cum eo qui creauit, ut non et nos audiamus quoniam reuerentiam prebuerunt creaturis, praeter eum qui creauit. Et si enim et de celis dixerint hoc dictum esse. Sed tam in eo qui de hiis est sermone omnio dedixit, non oportere creature culturam exhibere ut ethnicus existens.</div>
         </div>
         <div n="rubric" type="rubric">Moralia iiii. Quoniam oportet nos gratias agere de misericordia domini et de ira.</div>
         <div type="sec" n="4">
            <div type="sub" n="1">Ne igitur submittamus nos ipsos maledictioni, propterea uenit filius dei, ut ab hac nos erueret cultura. Propterea serui formam assumpsit, ut ab hac nos liberaret seruitute, propterea ea insputus est, propterea alapis cesus est propterea mortem sustinuit exprobabilissimam.</div>
            <div type="sub" n="2">Ne utique hec omnia inutilia faciamus. Neque rursus ad priorem redeamus impietatem. Magis autem non redeamus ad multo deteriorem. Non enim par creature culturam exhibere, et ipsum conditorem in creature ducere uilitatem, qua inter ad nos pertinet.</div>
            <div type="sub" n="3">Ipse enim manet talis existens qualis est. Tu enim idem ipse es ait et anni tui non deficient. Glorificemus igitur eum, sicut suscepimus a patribus. Glorificemus eum et per fidem et per opera.</div>
            <div type="sub" n="4">Nulla enim utilitas nobis in salutem dogmatum sanorum corrupta nobis uita. Ideo purificemus eam ad dei acceptationem, ab omni turpitudine, in iusticia, auaritia, procul constituentes nosmet ipsos ut exteri et peregrini et eorum qui hic sunt, sunt alieni. Et si pecunias quis multas habuerit et possessiones, ita eis utatur, ut in cola et parum postea ab ipsis destituendus et uolens et nolens.</div>
            <div type="sub" n="5">Et si iniusticiam quis passus fuerit et non immortaliter irascatur. Magis autem neque temporanee. Vno enim nobis plus non dedit apostolus die ira abuti. Sol enim ait non occidat in iracundiam uestram</div>
            <div type="sub" n="6">et decenter. Amabile enim est et ira breui tempore nichil fieri indelectabile. Si uero et nox assumpserit, uersutoria fuerit que facta sunt infinito igne ex memoria nobis collecto, et secundum uacationem, amarus nobis scrutantibus ea.</div>
            <div type="sub" n="7">Ante Christi quam pernitiosa hec assumatur uacatio, et uehementior accendatur pyra, preassumere et extinguere hanc nequitiam et uersutiam. Acuta enim est hec uersutia, et flamma omni acutior. Ideo multa opus uelocitate nobis ad hoc ut preassumamus hanc flammam ut non condendamus in altum eleuari.</div>
            <div type="sub" n="8">Et enim multorum ita fit malorum egritudo hec. Domos denique integras euertit, et assuetudines antiquas dissoluit,et tragedias immittigabiles operata est in breui et momentaneo tempore. Reptatio enim furoris eius, casus ei est ait.</div>
            <div type="sub" n="9">Ne igitur effrenem dimittamus hanc feram, sed chamum ei undique uehementem iudicii futuri timorem immittamus. Cum te contristauerit amicus uel et irritauerit quis, proprium excogitatio que peccasti tu et in deum, et quoniam ea que ad illum mansuetudine, mittius tibi ipsi constitius iudicium illud.</div>
            <div type="sub" n="10">Dimittite enim ait et dimittetur nobis, et cito effugiet hec passio. Cum hiis et illud scrutare. Si umquam inferitatem delatus continuisti teipsum, et si aliquando attractus es a passione hac, et utraque comparta tempora, et hinc multam assumes directionem.</div>
            <div type="sub" n="11">Dic enim michi quoniam teipsum laudasti cum uictus es, uel quando continuistis. Nonne tunc quidem tunc et uehementer, accusamus nosipsos et uerecundamur et nullo redarguente nos et multa penitencia nobis superuenit et rerum et uerborum gratia?</div>
            <div type="sub" n="12">Cum uero superamus et lasciuimus et gaudemus ut uincentes; uictoria enim in ira est, non paribus ulcisci. Vltima enim hec iuctio est, sed humiliter ferte patientem male et audientem.</div>
            <div type="sub" n="13">Hoc enim plus habere, non facere sed pati male. Ne igitur dicat iratus reintermiam et ego. Omnino super egrediar. Neque aduersus admonentes uincere remittaris dicens. Non feram ut me deridens ille abscedat.</div>
            <div type="sub" n="14">Non utique te unquam deridebit, sed cum superegredieris. Si uero et tunc deridebit, ut insipiens hec patietur. Tu uero ne queras uincens eam que ab insipientibus est gloriam, sed sufficientem extima eam habere a sapientibus.</div>
            <div type="sub" n="15">Sed enim quid tibi paruum et humile assidere tibi feci spectaculum, ex hominibus componens id ad deum mox respice et ille te laudabit. Eum autem qui ab illo est in admirationem deductus, non oportet eam que ab hominibus est gloriam inquirere.</div>
            <div type="sub" n="16">Nam hec quidem et ad gratiam multociens et ad odium aliorum fit et liuorem et lucrum attulit nullum. Ea uero que a deo est sententia, ab hac libera est in equalitate, et multam infert ei qui in admirationem deductus est utilitatem. Hanc igitur laudem persequamur.</div>
         </div>
         <div type="sec" n="5">
            <div type="sub" n="1">Vis discere quantum malum irasci est? asiste aliis in foro pugnantibus. In te ipso enim deformitatem non poteris facile uidere, in obtenebrata et ebria mente.</div>
            <div type="sub" n="2">Sed cum purus fueris a passione hac tunc maliis considera ea que sunt tua, iudicio tibi non corrupto. Videbis enim furentes uelut insanos in medio se deformantes.</div>
            <div type="sub" n="3">Quando enim circa pectus furor feruens exigitur et seuit, ignem hoc os spirat, ignem emittunt oculi, tumet undique uultus, mordinate manus extenduntur. Derisibiliter saltant pedes, et insiliunt se non detinentes, et a mamosis nichil distant, hec omnia non sentientes. Sed neque a siluestribus asinis differunt, calcitrantes, mordentes.</div>
            <div type="sub" n="4">Vere uir furibundus, non est formosus. Deinde post multum hunc risum domum secedentes et in se ipsos redeuntes, maiorem habunt dolorem, et multum timorem excogitantes, qui erant presentes, cum irascebantur.</div>
            <div type="sub" n="5">Sicut enim qui insaniunt alienantur et eos qui fuerint, tunc hec cogitant non amici. Non bellatores et inimici fuerunt qui aderant. Et enim similiter de utrisque timet. De hiis quidem ut reprehensuris maiorem facturis uerecundiam. De aliis uero et letaturis.</div>
            <div type="sub" n="6">Si uero et plagas contigerit habere tendentes adinuicem, difficilior erit timor, neque quia difficillimum contigat circa pacientem, uel febris seques inferat mortem, uel timor insurgens difficile sanabile in id quod de ultimis est, construat periculum.</div>
            <div type="sub" n="7">Et quid enim michi prelii opus erat? Quid autem conuitiorum et littigationis? Pereant hec et hec et omnes maledicunt res de reliquo corruptibiles has et prebentes eis principium. Si qui irrationabiliores sunt, et demones malos et horam causantur malam, ob ea que facta sunt.</div>
            <div type="sub" n="8">Sed non sunt ea hore male. Neque enim est hora mala umquam. Neque demonis sunt hec mali. Si sunt malicie eorum qui capiuntur. Hii enim et demones ad se attrahunt, et omnia sibi ipsis induent mala.</div>
            <div type="sub" n="9">Sed timet cor ait, et contumeliis mordetur. Noui et ego hoc propterea enim eos qui dominantur uersute huius fere admiror. Si enim uoluerimus, possible est expellere hanc passionem.</div>
            <div type="sub" n="10">Propter quid enim principibus nobis iniuriam inferentibus hoc non patimur? Nonne quoniam timor oppositus stat huic passioni terrens nos, et neque a primordio eam nasci concedens, propter quid et famuli a nobis infinitam iniuriam patientes, silentio omnia ferunt.</div>
            <div type="sub" n="11">Nonne quoniam et ipsi idem cum eis iniacens habunt uinculum? Tu uero non solum excogita eum qui a deo est timorem, sed quoniam et ipse deus tibi conuitiatur, tunc qui iubet silere et omnia feres mansuete.</div>
            <div type="sub" n="12">Dic ad superuenientem quid a te patior? alius meam detinet et dexteram et linguam. Et fiet et tibi et illi philosophie materia, hoc uerbum.</div>
            <div type="sub" n="13">Nunc autem gratia quidem hominum et importabilia sustinemus, et ad iniuriantes dicimus multociens. Ille michi iniuriam intulit, non tu. In deo uero neque hanc habebimus reuerentiam et qualis nobis erit remissio?</div>
            <div type="sub" n="14">Dicamus et ad nostram animam. Deus nobis conuitiatur, nunc qui detinet nostras manus ne resiliamus. Neque fit deus hominibus dehonorabilior nobis. Horruistis ad hoc uerbum,</div>
            <div type="sub" n="15">sed non ad uerba uolo solum, sed et ad actionem horrere nos. Iussit enim deus alapas accipientes non solum ferre, sed et tribuere nos ipsos ad deterius quid patiendum.</div>
            <div type="sub" n="16">Nos autem cum tanta uehementia aduersamur ut non solum exhibeamus nos ipsos ad male patiendum, sed et nos ulciscamur. Multociens autem et incipiamus manibus iniquis et inmorati extimemus nisi egetimus eadem.</div>
            <div type="sub" n="17">Et enim uersutia hec est, quoniam et uincere putamus, ultima uictione uicti. Et iacentes inferius, et infinitas suscipientes plagas a dyabolo uincere extimamus eum.</div>
            <div type="sub" n="18">Ideo deprecor discamus quis uictorie huius modus, et huius adipiscamur modi speciem. Pati enim male, hoc est coronari.</div>
            <div type="sub" n="19">Si ergo uolumus et nos a deo preconiis extolli, non eam que exteriorum agonum est, si eam que de deo est legem custodiamus in certaminibus hiis, et in omnia ferendo cum longanimitate.</div>
            <div type="sub" n="20">Ita enim et eos qui impugant nos, superabimus, et eis que hic sunt et promissis potiemur bonis gratia et clementia deum nostri Ihesu Christi per quem et cum quo patri simul cum sancto spiritu gloria imperium honor nunc et semper et in secula seculorum amen.</div>
         </div>
      </div>
   </body>
</TAN-T>